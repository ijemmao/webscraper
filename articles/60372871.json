{
  "published": "14 Febụwarị 2022",
  "sentences": [
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Onyeisi ndị uweojii bụ Alkali Baba enyela ka a nwụchie Abba Kyari na ndị uweojii anọ ndị ọzọ e boro ebubo ibu ọgwụike.",
    "Nke a na-abịa dịka ndị ọrụ mgbochi ibu ọgwụike bụ 'National Drug Law Enforcement Agency' (NDLEA) kpọpụtara aha Kyari dịka onye a na-achọ achọ.",
    "N'akwụkwọ ozi ndị uweojii wepụtara na mgbede Mọnde, ha kwuru na ha ehibekwala nnyocha imeụlọ nke ha iji ruo n'isi ya bụ okwu.",
    "Ụlọikpe Amerịka ezitala ozi ịnwụchi Abba Kyari",
    "Akwụsịla Abba Kyari ọrụ n'ihi ebubo ịnara Hushpuppi akaazụ",
    "Anyị ebidola nnyocha ebubo nrụrụaka Hushpuppi boro DCP Abba Kyari - Ndị uweojii Naijiria",
    "N'ụbọchị 19 nke ọnwa Jenụwarị 2022 ka ndị uweojii ngalaba 'Intelligence Response Team' (IRT) nwụchiri mmadụ abụọ bu ọgwụike 'cocaine' si Ethiopia bata Naịjirịa",
    "N'ụbọchị 25 nke ọnwa Jenụwarị ka ndị uweojii hafere okwu ahụ n'aka ndị NDLEA",
    "Mana nnyocha gosiri na ụfọdụ ndị uweojii gara ije adịghị mma gbasara nnwụchị ndị ahụ buru ogwụ ike nakwa ọgwụike ha buru",
    "Nnyocha gosikwara na ndị ahụ na-ebu ọgwụike na ndị NDLEA na-arụkọ. Mmadụ abụọ ahụ e jichiri kwuru na ọ bụ ndị NDLEA na-enyere ha aka ibufe ya bụ ọgwụike",
    "Mmadụ abụọ ahụ e ji eji kwuru na o teela aka ha na ndị NDLEA rụkọwara ọrụ, kamgbe afọ 2021",
    "Ndị uweojii aka ha dị na nrụrụaka a gụnyere DCP Abba Kyari, ACP Sunday Ubuah, ASP Bawa James, ASP John Umoru (onye a na-achọ achọ), Inspr. Simon Agrigba na John Nuhu.",
    "Anwụchiela mmadụ anọ ndị a, ma ewepụ onye nke na-agba ọsọ, ma nyefee ha n'aka ndị NDLEA",
    "Ndị NDLEA kwesịkwara ime nnyocha , nwụchie ma kpọpụtakwa aha ndị otu ha bụ ndị ha na ndị ekperima na-ebu ọgwụ ike na-arụkọ",
    "Ebe foto si, Goddy Uwazurike/Abba Kyari",
    "Goddy Uwazurike na Abba Kyari",
    "Ọkaiwu a ma ama na Naịjirịa bụ Goddy Uwazurike ekwuola na Abba Kyari \"dịka onye a na-agwọ ibi afọ a na-eto ya\".",
    "Uwazurike kwuru nke a na mkparịtaụka ya na BBC gbasara akụkọ pụtara n'ụbọchị Mọnde, Febrụwarị 14, na nwa amadị a bụ Abba Kyari bụ onye a na-achọ achọ n'obodo Naịjirịa.",
    "Abba Kyari bụ onye uweojii a ma ama nọbu n'isi ibuso ndị omekome na ndị ntọrị mmadụ agha.",
    "Mana ndị ọrụ nchekwa mba Amerịka na nke ndị Naịjirịa na-ebo ya ebubo na ọ bụkwa onye omekome n'onwe ya.",
    "elections: Igbo mụrụnụ anya ka azụ - Goddy Uwazurike",
    "Uwazurike kwuru na okwu a pụtara ọhụrụ gbasara Abba Kyari emeela ka ikuku kuo, ka a hụ ike ọkụkọ.",
    "\"E nwere mgbe ọ bụ a kpọọ aha Abba Ktari, onye ọbụla a na-eto ya na-ekwu na ihe adịla mma, mana ugbua ihe niile zoro ezo agbaala n'anwụ,\" Uwazurike kwuru.",
    "\"Nke a pụtara na e kwesịrị inyocha ihe niile Abba Kyari mere oge ọ nọ n'ọrụ uweojii, ma ndị niile ọ nwụchiri tinye n'ụlọ mkpọrọ.\"",
    "Uwazurike chetara ihe otu nwoke eji 'Evans' mara, bụ onye a na-ebo ebubo ịtọ mmadụ, kwuru gbasara Abba Kyari.",
    "Ọ sị: \"Evans kwuru n'ụlọikpe na nwoke a (Abba Kyari) nọ n'ihu ya gbagbuo mmadụ olemole, nke mere ya ji were ụjọ dee ihe ọbụla ọ gwara ya ka o dee.\"",
    "\"Ruo taa, ndị uweojii elebeghị anya n'ebubo ahụ Evans boro Kyari.\"",
    "\"Mana ọ bụzi ndị Amerịka na ndị Dubai bịara nyochapụta wee kwuo sị lekwa onye nwoke a bụ Aba Kyari bụ n'ezie.\"",
    "Dịka akụkọ ọhụrụ a pụtara gbasara Abba Kyari, ụfọdụ kwuru na soshal midia na nke a bụ ụzọ aghụghọ iji ghara ịkpụga ya mba Amerịka ka e kpee ya ikpe dịka ndị uweojii mba ahụ na-achọ ya.",
    "Otu onye aha ya bụ Dr Penking na Twitter dere sị: \"Nke a bụ etu ndị NDLEA si chọọ inyere onye uweojii a aka ka a ghara ịkpụga ya USA.\"",
    "Ebe foto si, Twitter screengrab",
    "Mana Uwazurike kwuru na nke ahụ abụghị eziokwu.",
    "Ọ jụrụ sị: \"Onye e boro ebubo izu ohi ọkụkọ, onye ọzọ ebo ya ebubo iji egbe aga ohi, kedụ nke ka njọ?\"",
    "\"Ebubo ndị ọrụ nchekwa Amerịka boro Abba Kyari na nke ndị NDLEA boro, kedụ nke ka njọ?\"",
    "\"Nke a pụtara na aha ya emetọọla kpamkpam, ihe dara ada adago. Abba Kyari bụzi aha onye ọbụla na-agbara ọsọ.\"",
    "E kwesịrị inyochagharị nnwụchi Abba Kyari nwụchiri Evans - Uwazurike",
    "Ebe foto si, Getty Images",
    "Chukwudumeme Onwuamadike a.k.a Evans bụ onye a na-enyocha maka ntọ ndị ji ego na Naịjirịa",
    "Cheta na Abba Kyari bụ onye uweojii a ma ama nọbu n'isi ibuso ndị omekome na ndị ntọrị mmadụ agha.",
    "Evans bụ nwoke ezigbo aha ya bụ Chukwudumeme Onwuamadike, onye a nwụchiri n'afọ 2017 maka ịbụ onyeisi ndị ntọrị mmadụ.",
    "Na mbụ, Evans kwetara na ya bụ onye ntọrị mmadụ, mana o mechara kwugharịa sị: \"abụghị m onye ntọ' kama ọ bụ ndị uweojii manyere m ka m kweta ihe mụ meghị.\"",
    "Ebe foto si, Police",
    "Evans (onye kpudoro ihu n'ala) dịka ndị uweojii kpụpụtara ya na ndị ha sị na ha bụ ndị otu ya na-atọrị mmadụ",
    "Uwazurike chetara ihe Evans kwuru gbasara Abba Kyari na etu ndị uweojii si taa ya ahụhụ.",
    "Ọ gwara BBC Igbo sị: \"Evans kwuru n'ụlọikpe na nwoke a (Abba Kyari) nọ n'ihu ya gbagbuo mmadụ olemole, nke mere ya ji were ụjọ dee ihe ọbụla ọ gwara ya ka o dee.\"",
    "\"Ruo taa, ndị uweojii elebeghị anya n'ebubo ahụ Evans boro Kyari.\"",
    "\"Mana ọ bụzi ndị Amerịka na ndị Dubai bịara nyochapụta wee kwuo sị lekwa onye nwoke a bụ Aba Kyari bụ n'ezie.\"",
    "\"Nke a pụtara na e kwesịrị inyocha ihe niile Abba Kyari mere oge ọ nọ n'ọrụ uweojii, ma ndị niile ọ nwụchiri tinye n'ụlọ mkpọrọ.\"",
    "Ebe foto si, Abba Kyari/Instagram",
    "Ngalaba na-ebuagha megide ọgwụike bụ National Drug Law Enforcement Agency (NDLEA) sị na ha na-achọ onye bụbu osote kọmishọna Uweojii bụ Abba Kyari maka ebubo na aka ya dị n'ịtụ mgbere ọgwụike.",
    "Ọnụ na-ekwuru ha bụ Femi Babafemi gwara ndị ntaakụkọ nke a n'Abuja n'ụbọchị Mọnde, abalị iri na anọ nke ọnwa Febrụwarị 2022.",
    "Ha sị na ọ bụ maka na nwamadị a ekweghi aza ha oku mgbe a kpọrọ ya mere ha ji gbaa ya n'anwụ.",
    "Ihe ụmụ ụwa na-ekwu maka foto Obi Cubana na Abba Kyari sere ọhụrụ a",
    "N'akwụkwọ ozi ndị NDLEA wepụtara n'ụbọchị Mọnde, ha kwuru ọ dị mwute na ụfọdụ ndị ọrụ ha bụ inye aka gbochie mpụ na Naịjirịa, bụ ndị ji aka ha na-akwado ka mpụ na-arị elu.",
    "\"Taa, anyị na-akpọpụta otu n'ime ndị ọrụ nchekwa ahụ, bụ DCP Abba Kyari, dịka onye a na-achọ achọ,\" Babafemi depụtara.",
    "\"Dịka nchọpụta anyị mere si gosi, NDLEA kwenyere na Kyari so n'otu na-esi mba Brazil na Ethiopia na-ebubata ọgwụ ike cocaine na Naịjirịa, nke a mere o ji dị mkpa na ọ ga-aza ụfọdụ ajụjụ bụ ndị pụtara dịka anyị na-eme nnyocha.\"",
    "Ebe foto si, Abba Kyari",
    "Ndị NDLEA kwuru na nnyocha ha malitere n'ụbọchị 21 nke ọnwa Jenụwarị 2022, oge Kyari kpọrọ otu onye NDLEA ma gwa ya ka ha nwee nzukọ.",
    "\"Na nzukọ ahụ, Kyari kwuru na ndị otu ya nwuchiri ndị na-ebu ọgwụ ike bụ ndị bu 'cocaine' ruru kilogram 25 si mba Ethiopia bata n'ọdọụgbọelu Enugwu.\"",
    "\"Mana Kyari chọrọ ka ya na ndị otu ya were ụfọdụ n'ime ọgwụike ahụ, ree ya, ma kee ego ya ha na ndị ọrụ NDLEA.\"",
    "\"Onyeọrụ NDLEA ahụ gwara ndị isi ya maka ihe a Kyari kwuru, ha wee nye ya ikike ka o kweta n'ihe Kyari na-ekwu.\"",
    "Babafemi kwuru na ha ma ụma mee ka ha kwetara ihe Kyari kwuru iji mata kpọmkwem ihe o bu n'uche.",
    "Ha kọwara na Abba Kyari na ndị otu ya mechara wetara ndịọrụ NDLEA ego dị $61,000, bụ ego ha kwuru na ha retara n'ọgwụike ahụ nke ha bupụru.",
    "Oge NDLEA mechara gwa Kyari na ihe a bụ ọnya ka ha kweere ya, ha kpọrọ ya ka ọ bịa n'ụlọọrụ ha maka nnyocha, mana ọ bịaghị.",
    "\"N'ụbọchị Tọzde, abalị iri nke Febrụwarị afọ 20222, anyị kpọrọ Abba Kyari oku ka ọ bịa zaa ụfọdụ ajụjụ, mana ruo ugbua, ọ zabeghị oku anyị kpọrọ ya,\" ndị NDLEA kwuru.",
    "\"N'ihi nke a onweghị ihe ọzọ anyị nwere ike ime na-abụghị ịkpọpụta aha ya dịka onye a na-achọ achọ.\"",
    "Ndị NDLEA kwuru na ha ma na ndị otu ha sonyere na nnyocha a nọzị n'ihe ize ndụ ugbua, dịka ọtụtụ na-eyi ha egwu na a ga-egbu ha, \"mana anyị ga-eme ihe niile anyị nwere ike iji chekwaa ndị otu anyị.\"",
    "Ebe foto si, AbbaKyari/Hushpuppi/Instagram",
    "AbbaKyari na Hushpuppi",
    "Hushpuppi bụ nwaafọ Naịjirịa ezigbo aha ya bụ Ramon Abbas.",
    "A nwụchiri ya na mba Dubai n'afọ 2019 n'ebubo na ọ bụ onye ohi ịntaneetị nke ọtụtụ na-akpọ onye 'yahoo yahoo'.",
    "Nnyocha ndị ọrụ nchekwa FBI nke mba Amerịka mere gosiri na Hushpuppi na-ezigara Abba Kyari ego kwa mgbe kwa mgbe.",
    "Ha chọpụtakwara na Abba Kyari na-enyere hushpuppi aka site n'ịnwuchi onye ọbụla wetara mkpesa maka ya n'aka ndị uweojii.",
    "Abba Kyari kwuru na ebubo niile ahụ bụ asị asị, mana otu ọkaikpe na mba Amerịka zitere ozi ka a nwụchie Abba Kyari ma kpụta ya n'ụlọ ikpe.",
    "Ka nke a na-eme, ndị uweojii Naịjirịa kwụsịrị Abba Kyari ọrụ  ma malite inyocha ya maka ebubo ndị ahụ.",
    "Ya bụ nnyocha ka na-aga n'ihu tupu ndị NDLEA ewepụtakwa ebubo nke a.",
    "Ịṅọgwụ ike",
    "Naijiria",
    "Nchekwa ndị ụwe ojii",
    "Ahịa ọgwụ",
    "Ịṅụ ọgwụ",
    "Abba Kyari FBI Indictment: Akwụsịla ya ọrụ n'ihi ebubo ịnara Hushpuppi akaazụ1 Ọgọọst 2021",
    "Obi Cubana and Abba Kyari at Wedding: Ihe ụmụ ụwa na-ekwu maka foto ha sere ọhụrụ a30 Jenụwarị 2022",
    "Vidio, Kidnapping in Nigeria: N'ime okwu ntọrị mmadụ na Naịjirịa1 Julaị 2019",
    "Vidio, Ndịigbo si na ọbụ mmegbu iji onye ugwu tụchịe onye ndịda na gọmmentị Buhari17 Septemba 2018",
    "Abba Kyari Update: Ndị uweojii anwụchiela Abba Kyari na ndị uweojii anọ ọzọ hafee ha n'aka ndị NDLEA14 Febụwarị 2022",
    "Ndị uweojii anwụchiela Abba Kyari na ndị uweojii anọ ọzọ hafee ha n'aka ndị NDLEA14 Febụwarị 2022",
    "Gee ntị, Nkeji BBCelekere 7 gara aga",
    "O doro anyị anya na Russia na-akwado ịwakpo Ukraine nke taa nke echi - Boris Johnsonelekere 9 gara aga",
    "Etinyela ụbọchị ezumike na mba Senegal iji ṅụrịa maka mmeri iko Afcon 20217 Febụwarị 2022",
    "Aka akparala Mason Greenwood maka ebubo ịkpa nwaagbọghọ ajọ aka30 Jenụwarị 2022",
    "Afcon 2021: Lee ụmụnwaanyị na-eri ego ndị Super Eagles20 Jenụwarị 2022",
    "Mba Ghana ga-ewepụ Milovan Rajevac dịka onye nkuzi otu bọọlụ ha22 Jenụwarị 2022",
    "AFCON 2021 Tournament: Etu Naịjirịa si kwụrụ n'AFCON a kamgbe ọ malitere9 Jenụwarị 2022",
    "Naijirịa akụnyela Sudan akpụ anya15 Jenụwarị 2022",
    "Ụzọ asaa ndị Nollywood si ebute nghọtaghie n’omenala12 Febụwarị 2022",
    "Vidio, Ihe ndị dibia kwuru banyere ọgwụ okeite na-ewu, Duration 2,487 Febụwarị 2022",
    "Vidio, Bad Fuel: Etu ị ga-esi mata mmanụ ụgbọala adịgboroja, Duration 2,029 Febụwarị 2022",
    "Ndị uweojii anwụchiela Abba Kyari na ndị uweojii anọ ọzọ hafee ha n'aka ndị NDLEA",
    "Lee aha ndị ochie kpọrọ obodo ha mgbe gboo tupu akpọgharịa haEmelitere ikpeazụ na: 23 Mee 2020",
    "Onyeisiala Muhammadu Buhari emepere 'Pyramid' osikapa na-achịtaghị aja?",
    "Ndị a na-eche bụ ndị oji egbe egbukwala ndị uweojii a sị ruru anọ n'Enugu steeti",
    "Ndị oji egbe wakporo ụlọọrụ ndị uweojii n'Anambra, gbuo onye nche n'Enugwu",
    "'Ọ bụ nwa onye nwe ụlọakwụkwọ adigboroja pịagburu nwa akwụkwọ dị ọnwa 19' - Kọmịshọna Agụmakwụkwọ",
    "O doro anyị anya na Russia na-akwado ịwakpo Ukraine nke taa nke echi - Boris Johnson",
    "Ụzọ asaa ndị Nollywood si ebute nghọtaghie n’omenala",
    "Gịnị ka ị ma maka Buchi Emecheta, nwaanyị Igbo ji eme ọnụ?Emelitere ikpeazụ na: 21 Julaị 2019",
    "Nsibidi: Akara ochie e jiri mara ndị IgboEmelitere ikpeazụ na: 13 Julaị 2019",
    "Ihe mere ị ga-eji nwee ntụkwasiobi na BBC News",
    "Usoro Ojiji",
    "Gbasara BBC",
    "Iwu Nzuzo",
    "Kuki",
    "Kpọtụrụ BBC",
    "AdChoices / Do Not Sell My Info",
    "© 2022 BBC. BBC anaghị ahụta maka ọdịnaya nke saịtị ndị dị na mpụga. Usoro anyị maka njikọ dị na mpụga."
  ]
}