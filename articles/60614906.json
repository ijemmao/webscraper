{
  "published": "4 Maachị 2022",
  "sentences": [
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Ebe foto si, Ifeanyi Ejiofor/Bruce Fein/LinkedIn",
    "Ndị ọkaiwu Nnamdi Kanu na-ezipụta ozi na-ekpuhe ọtụtụ ihe nke ntị anụtụbeghi na mbụ banyere ha abụọ",
    "Ọkaiwu Nnamdi Kanu bụ Ifeanyi Ejiofor asaala ebubo ọkaiwu nke si mba Amerịka bụ Bruce Fein na-ebo ya.",
    "Akwụkwọ ozi Fein zigara Ejiofor pụtara na soshal midia n'ụbọchị Tọọzde.",
    "Bruce Fein Ipob Lawyer: Lee ebe ọ sị ọ ga-ebu ikpe Nnamdi Kanu aga",
    "Etu DSS si kwụsị onye nnọchiteanya mba Briten bịara ịleta Nnamdi Kanu - Ifeanyi Ejiofor",
    "Ndị DSS gbara isi akwara na Nnamdi Kanu agaghị agbanwe uwe ya - Ifeanyi Ejiofor",
    "Ya bụ akwụkwọ ozi gwara Ejiofor ka osepụ aka n'ikpe Nnamdi Kanu ngwa ngwa n'ihe na aka ya adighị ọcha ma ncha.",
    "Ejiofor sara ya sị:",
    "\"Kedụ ka i ga-esi chụpụ onye were gị n'ọrụ n'ọkwa oche ya?\"",
    "\"Onye nyere gị ikike ime nke a?\"",
    "Ejiofor gara n'ihu kwuo na Fein enweghi ikike ịrụ ọrụ dịka onye ọkaiwu na Naịjirịa n'ihi ọnataghi akwụkwọ ikike si n'aka ngalaba ndị ọkaiwu nke Naịjirịa bụ \"Nigerian Bar\".",
    "Ejiofor kwukwara sị na ọ bụ naanị ma ọ bụrụ na akpọrọ ya oku pụrụiche ịrụ ya bụ ọrọ nke ya bụ Ejiofor mere n'oge gara aga.",
    "Ọ kọwara na ọ ma na ihe nwereike ịbụ iwe Fein ugbua bụ na ọ nwebeghị ike hụ Nnamdi Kanu kamgbe ma n'ụlọikpe maọbụ n'ụlọ nga ndị ụlọọrụ Department of State Services (DSS).",
    "O kwukwara na Fein ebola ya ebubo kwa mgbe kwa mgbe na ọ bụ ya mere  ọ hụbeghị Kanu mana Ejiofor kwuru n'akwụkwọ ozi ya na nke a bụ akụkọ ugha.",
    "Ejiofor gosiri BBC Igbo akwụkwọ ebe Fein toro ya n'afọ 2021 maka etu o si arụsị ọrụ ọma ike n'ikpe Kanu.",
    "O kwuru na ozi ọhụrụ a bụ ozi mmaja bụrụkwa nkata Fein na-akpa ịhụ na etetọrọ aha ya.",
    "Akwụkwọ ozi ahụ Fein zigara Ejiofor nke o gosiri BBC gbara ama emelụ ebe otu akwụkwọ ozi nke o kwuru na Fein zitere ya kọpụtara akụkọ etu Ejiofor si kwụrụ chim n'ibuso  gọọmentị Naịjirịa agha n'okwu mmegbu Kanu nakwa ndị ọkaiwu n'afọ 2021.",
    "Akwụkwọ ozi kọpụtara ọtụtụ otiti nye Ejiofor.",
    "Ejiofor onye gosiri BBC Igbo akwụkwọ ozi kwuru na ebe Fein etu o si na-agba mbọ n'okwu Kanu, kedụzị ihe mere o ji ekwu ihe ndị a ọ na-ekwu maka ya ugbua?",
    "Ebe foto si, Ifeanyi Ejiofor",
    "Ifeanyi Ejiofor so na ndị ọkaiwu na-ekpechitere Nnamdi Kanu ikpe dịka Gọọmentị Naịjirịa wụchịrị ya",
    "Bruce Fein so n'otu n'ime ndị ọkaiwu Nnamdi Kanu bụ onyeisi otu Indigenous People of Biafra (Ipob) nke Naịjirịa gọọmentị ji eji kamgbe afọ 2021.",
    "Fein bụ onye mba Amerịka.",
    "Ejiofor gosiri BBC Igbo n'ụbọchị Tọọzde akwụkwọ e ji kpọọ Fein oku itinye aka n'okwu Kanu.",
    "Fein zipụtara ozi kwuru na Ejiofor na-achịnye aja na garri ikpe Kanu.",
    "O kpuhere  ikpe otu nwoke o kwuru aha ya bụ Okpala Comas Ikechukw gbara Ejiofor.",
    "Onye bụ Nnamdi Kanu?",
    "Gọọmentị Naijiria anwụchiela Nnamdi Kanu",
    "Ebubo okwu kwuru na Ejiofor si n'ụzọ aghụghọ napụ ya bụ nwoke ego ruru N5,600,000.00 nke ngalaba na-ahụ maka ndị si n'ụzọ aghụghọ napụ ndị mmadụ ego bụ Economic & Financial Crimes Commission (EFCC) ma maka ya.",
    "N'okwu ya, ọ sị na ya bụ ikpe nwereike imebi mpụtara ikpe Nnamdi Kanu.",
    "Ejiofor zara na ya bụ ikpe achitaghi aja n'ihi ikpe ahụ bụ akụkọ imebi aha ya.",
    "O kwukwara na ọ kpụpụla nwoke ahụ chọrọ ima ya ikpe ahụ ụlọikpe.",
    "Ikpe Nnamdi Kanu agaghị n'ihu taa n'Abuja",
    "Ọkaikpe ekwuola ka a kwụọ Nnamdi Kanu N1billion",
    "Ebe foto si, Ifeanyi Ejiofor",
    "Ọkaikpe Nnamdi Kanu abụọ bụ Bruce Fein na Ifeanyi Ejiofor",
    "Akwụkwọ ozi Fein gara n'ihu kwuo na Ejiofor agwaghị Kanu maka ikpe a nọ n'isi ya nke mere o ji dụọ ya ndụmọdụ ka ọ rịọ Kanu mgbaghara maka etu o si chọrọ imebi mpụtara ikpe ya.",
    "Fein bokwara Ejiofor ebubo na ọ kpachanya hapụ ikwupụta ikpe a nọ n'isi ya agbanyeghị na o nwereike ikposa ikpe Nnamdi Kanu.",
    "Fein kọwara na Ejiofor mere nkea n'ihi ọ na-eche na e nwereike ịgbaghara ya.",
    "Ejiofor n'isa ya bụ ebubo  kwuru na Fein ma ebumnobi ọ nwere mere o jiri malite ibuso ya agha ugbua mana ọ ga-asa ya n'oge na adighị anya.",
    "Cheta na akpọrọ Bruce oku isonye n'ikpe Kanu n'afọ 2021.",
    "Fein ekwupụtala kwa mgbe kwa mgbe etu anaghi ekwe ya hụ Kanu n'ụlọikpe maọbụ n'ụlọ nga etu o kwesiri dịka ọ bụ onye ọkaiwu ya.",
    "NA EME UGBU A Russia and Ukraine conflict: Ihe mere ụmụakwụkwọ si Afrika jiri juu Ukraine",
    "Gee ntị, BBC Nkeji4 Maachị 2022",
    "Vidio, Etu ọkụ si gbagbuo nwaanyị na ụmụ ya atọ n'Ebonyi steetielekere 4 gara aga",
    "Etinyela ụbọchị ezumike na mba Senegal iji ṅụrịa maka mmeri iko Afcon 20217 Febụwarị 2022",
    "Aka akparala Mason Greenwood maka ebubo ịkpa nwaagbọghọ ajọ aka30 Jenụwarị 2022",
    "Afcon 2021: Lee ụmụnwaanyị na-eri ego ndị Super Eagles20 Jenụwarị 2022",
    "Mba Ghana ga-ewepụ Milovan Rajevac dịka onye nkuzi otu bọọlụ ha22 Jenụwarị 2022",
    "AFCON 2021 Tournament: Etu Naịjirịa si kwụrụ n'AFCON a kamgbe ọ malitere9 Jenụwarị 2022",
    "Naijirịa akụnyela Sudan akpụ anya15 Jenụwarị 2022",
    "Etu ije 'Evans' a tụrụ nga mkpụrụ ọka n'ụbọchị Fraịde siri malite26 Febụwarị 2022",
    "Etu akwa 'Isi Agụ' si bụrụ nnukwu njirimara ndị Igbo24 Febụwarị 2022",
    "Vidio, Africa Eye: 'Etu m si ebuso mmegbu ụmụnwaanyị agha na mba Somalia' - Maryama, Duration 6,0721 Febụwarị 2022",
    "Lee ihe butere esemokwu n'etiti ndị ọkaiwu Nnamdi Kanu",
    "Russia Ukraine invasion: 'Kedụ ọnụụzọ m ga-akụ aka akpọnyekwa m nwa m?'",
    "Lee etu ụkọchukwu Catholic si hapụ ụka ma bụrụzia dibia",
    "Etu akwa 'Isi Agụ' si bụrụ nnukwu njirimara ndị Igbo",
    "Ihe gọọmentị Abia state kwuru maka mwakpo ndị 'unknown gunmen' wakporo ụlọ Hon Nnenna Ukeje ọkụ",
    "Etu ndị a maghị si wakpoo Amangwu, Ohafia, gbuo ndị mmadụ, gbaa ọtụtụ ụlọ ọkụ",
    "Utu rọba ọ na-egbochi gị inwete ụtọ ikpu?Emelitere ikpeazụ na: 3 Nọvemba 2018",
    "Bruce Fein Ipob Lawyer: Lee ebe ọ sị ọ ga-ebu ikpe Nnamdi Kanu agaEmelitere ikpeazụ na: 8 Septemba 2021",
    "Etu DSS si kwụsị onye nnọchiteanya mba Briten bịara ịleta Nnamdi Kanu - Ifeanyi EjioforEmelitere ikpeazụ na: 29 Ọktọba 2021",
    "Meaning of Ash Wednesday: Gịnị ka ịnara ntụ pụtara?Emelitere ikpeazụ na: 6 Maachị 2019",
    "Ihe mere ị ga-eji nwee ntụkwasiobi na BBC News",
    "Usoro Ojiji",
    "Gbasara BBC",
    "Iwu Nzuzo",
    "Kuki",
    "Kpọtụrụ BBC",
    "AdChoices / Do Not Sell My Info",
    "© 2022 BBC. BBC anaghị ahụta maka ọdịnaya nke saịtị ndị dị na mpụga. Usoro anyị maka njikọ dị na mpụga."
  ]
}