{
  "published": "elekere 9 gara aga",
  "sentences": [
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Ebe foto si, Ifeanyi Ejiofor",
    "Ọkaiwu Nnamdi Kanu etiela mkpu ọzọ na-akọrọ ụwa na ndị ọrụ nchekwa nzuzo Naịjirịa, bụ 'Department of State Services' ekweghị na Kanu ga-agbanwa uwe ya.",
    "Ejiofor kwuru nke a n'akwụkwọ ozi o wepụtara n'ụbọchị Tọzde, dịka ha gachara leta Kanu ebe ọ nọ n'ụlọ mkpọrọ ndị DSS n'ụbọchị Tọzde, abali iri nke Febrụwarị 2022.",
    "Cheta na Ọkaikpe Binta Nyako nyere ndị DSS iwu ka ha gbanweere Nnamdi Kanu uwe ya dịka ọ na-eyi otu uwe kamgbe a nwụchiri ya n'ọnwa June afọ 2021.",
    "Mana Ejiofor kwuru na oge ha gara inye Nnamdi Kanu uwe ọhụrụ, ndị DSS ekweghị.",
    "'O nweghị mgbe Nnamdị Kanu jiri gọọ na ya abụghị onyendụ ndị Ipob' - Ejiofor",
    "Etu DSS si kwụsị onye nnọchiteanya mba Briten bịara ịleta Nnamdi Kanu - Ifeanyi Ejiofor",
    "Ihe ndị Nnamdi Kanu gwara m gwa ndị na-eso ya dịka m gara zute ya na Dec 30 - Ọkaiwu Ifeanyi Ejiofor",
    "\"Ndị DSS agwaghị anyị ihe mere ha jiri jụ uwe ọhụrụ anyị chịtara ka Nnamdi Kanu ji gbaanwee uwe ya,\" Ejiofor kwuru.",
    "\"Ụdị ihe a emeela ugboro ugboro ugbua.\"",
    "\"Anyị kwụdosiri ike ma kwuo na DSS ga-eruberịrị isi n'iwu ụlọikpe nyere, nke a mere anyị ji chọọ onyeisi ngalaba okwu ahụ gbasara ka anyị mee mkpesa anyị.\"",
    "\"Mana onye ndu (Nnamdi Kanu) dụrụ anyị ndụmọdụ ka anyị hapụ ya, kama ka anyị kwulite ya n'ebe o kwesịrị ma kwuo hoohaa na mkpebi ụlọikpe nyere ndị DSS ejighi ya kpọrọ ihe.\"",
    "Ifeanyi Ejiofor gara n'ihu kwuo na ọ gbakwara ha gharịị etu ndị DSS si ahapụ ụfọdụ ndị mmadụ ka ha gaa hụ Nnamdi Kanu, n'agbanyeghị na ụlọikpe enyeghị ha ikike ime nke a.",
    "O kwuru na Nnamdi Kanu gwara ha ka ha welitekwa okwu a n'ụlọikpe maka na ọ bụ inupu isi n'iwu ụlọikpe nyere.",
    "Lee ihe ndị ọzọ Nnamdi Kanu na ndị ọkaiwu ya kpara, dịka Ifeanyi Ejiofor si depụta ya:",
    "Etu ikpe nke na-abịa n'ụbọchị 16 nke Febrụwarị ga-esi gaa nke ọma",
    "Etu ikpe nke ọzọ gbasatara ọtụtụ ndị ntorobịa Igbo bụ ndị e ji eji n'ụlọ mkpọrọ dị icheiche, ndị a na-akpụpụtabeghị n'ụlọikpe",
    "Nnamdi Kanu gwara ndị nkwado ya ka obi sie ha ike, ka ha kwudosie ike ma ghapụ ịda mba",
    "Kanu gwakwara ndị nkwado ya ka ghara ikwe ka ndị iro mesasịa ha uche, dịka ọtụtụ ndị iro na-abịakwute ha dịka ndị enyi",
    "Kanu gwakwara ndị na-eso ya ka ha bụrụ ndị udo, ma na-ekpesi ekpere ike n'ihi na mmeri erutewela nso",
    "\"Onye ndu dị nnọọ nkwadebe maka ikpe nke ụbọchị iri na isii nke ọnwa Febrụwarị. Ụnụ ga-ahụ ya na ndụ na ume,\" Ejiofor kwuru.",
    "Nnamdi Kanu n'ụlọikpe",
    "Cheta na ikpe Nnamdi Kanu malitere n'afọ 2015 oge gọọmentị Naịjirịa nwụchiburu ya ma bo ya ebubo iyi ndụ egwu nakwa ịchọ ịkwatu ọchịchị Naịjirịa.",
    "N'oge ahụ e nwekwara mmadụ anọ ndị ọzọ a kpụpụrụ ha na Nnamdi Kanu ụlọikpe, aha ha bụ Bright Chimezie, Chidiebere Onwudike, Benjamin Maduagwu and David Nwaurusi.",
    "N'afọ 2017, ụlọikpe tọhapụrụ Nnamdi Kanu na ndị otu ya ka ha si n'ụlọ na-abịa ụlọikpe.",
    "Mana ka ọnwa olemole gachara, ndị agha Naịjirịa wakporo ụlọ Mazi Kanu dị n'Umuahia, Abia steeti, nke mere ka ọ gbaa ọsọ gbaga ebe onweghị onye ma.",
    "N'afọ 2018, a hụrụ Mazi Kanu na mba Israel ebe ọ na-ekpe ekpere n'obodo Jerusalem.",
    "Ọ malitekwara gbasawa ozi n'ụlọọrụ mgbasaozi ya bụ 'Radio Biafra', ma na-akpọ oku ka Naịjirịa kewaa.",
    "N'ọnwa June 2020, akụkọ pụtara na a nwụchiela Kanu ọzọ na mba Kenya.",
    "E mechara kpụlata ya Naịjirịa ma kpụgakwa ya ụlọikpe ebe gọọmentị Naịjirịa nọrọ tinyekwuo ebubo ndị ọzọ n'elu ebubo ha boburu Kanu n'afọ 2015.",
    "Ọ bụ ikpe ahụ na-aga n'ihu ugbua n'ihu Ọkaikpe Binta Nyako n'Abuja.",
    "Ikpe nke ndị otu Kanu mmadụ anọ ndị ọzọ ahụ ka na-agakwa n'ihu n'ụlọikpe dị n'Abuja.",
    "Naijiria",
    "Nchekwa ndị ụwe ojii",
    "Nnamdi Kanu",
    "Ndị Biafra chọrọ nkewa",
    "Ndị oji egbe wakporo ụlọọrụ ndị uweojii n'Anambra, gbuo onye nche n'Enugwuelekere 8 gara aga",
    "Gee ntị, Nkeji BBCelekere 6 gara aga",
    "Vidio, Amụtara m ịsụ Igbo n'Ajegunle, nwunye m bụ onye Abia steeti - Daddy Showkey11 Febụwarị 2022",
    "Etinyela ụbọchị ezumike na mba Senegal iji ṅụrịa maka mmeri iko Afcon 20217 Febụwarị 2022",
    "Aka akparala Mason Greenwood maka ebubo ịkpa nwaagbọghọ ajọ aka30 Jenụwarị 2022",
    "Afcon 2021: Lee ụmụnwaanyị na-eri ego ndị Super Eagles20 Jenụwarị 2022",
    "Mba Ghana ga-ewepụ Milovan Rajevac dịka onye nkuzi otu bọọlụ ha22 Jenụwarị 2022",
    "AFCON 2021 Tournament: Etu Naịjirịa si kwụrụ n'AFCON a kamgbe ọ malitere9 Jenụwarị 2022",
    "Naijirịa akụnyela Sudan akpụ anya15 Jenụwarị 2022",
    "Vidio, Ihe ndị dibia kwuru banyere ọgwụ okeite na-ewu, Duration 2,487 Febụwarị 2022",
    "Vidio, Bad Fuel: Etu ị ga-esi mata mmanụ ụgbọala adịgboroja, Duration 2,029 Febụwarị 2022",
    "Lekwa onye Queen Elizabeth chọrọ ka akpọwa ezenwaanyị n'ọdịnihu6 Febụwarị 2022",
    "Ndị oji egbe wakporo ụlọọrụ ndị uweojii n'Anambra, gbuo onye nche n'Enugwu",
    "'Unknown Gunmen' agbagbuola onye uweojii na onye nkịtị n'Enugwu",
    "Lee ihe ị maghị maka Romanus Amuta, 'Naatị' nke New Masquerade nwụrụ anwụ",
    "Ejije anyị maka ọgwụ ego na-egosi ihe na-eme n'ụwa anyị - Ndị Nollywood",
    "A chọtala ngwongwo ọrụ Ijeoma Neke n'aka ụmụnne abụọ a na-enyo maka ogbugbu ya",
    "Lee ihe \"marijuana' nwere ike ime n'ahụ gị",
    "Lee etu ụkọchukwu Catholic si hapụ ụka ma bụrụzia dibia",
    "Ndị DSS gbara isi akwara na Nnamdi Kanu agaghị agbanwe uwe ya - Ifeanyi Ejiofor",
    "Etu ndị oji egbe si gbagbuo onye ntuzi aka okporoụzọ n'Ekwulobia",
    "Otu onyeagha nwụrụ n'ihe mberede okporoụzọ na mpaghara Ihiala - Ndịagha Naịjirịa",
    "Ihe mere ị ga-eji nwee ntụkwasiobi na BBC News",
    "Usoro Ojiji",
    "Gbasara BBC",
    "Iwu Nzuzo",
    "Kuki",
    "Kpọtụrụ BBC",
    "AdChoices / Do Not Sell My Info",
    "© 2022 BBC. BBC anaghị ahụta maka ọdịnaya nke saịtị ndị dị na mpụga. Usoro anyị maka njikọ dị na mpụga."
  ]
}