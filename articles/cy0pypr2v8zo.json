{
  "published": "14 Julaị 2023",
  "sentences": [
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Ebe foto si, AFP",
    "Ọnụ ahịa ngwanri gbaliri elu nke ukwuu na Naịjirịa, ọ kachasị dịka gọọmentị kwụsịrị ịkwụ ụgwọ iji butuo ọnụahịa mmanụ ụgbọala.",
    "Onyeisiala Bola Ahmed Tinubu kwupụtara n'ụbọchị Tọzde na o tinyela ọnọdụ gbatagbata n'ihe oriri na Naịjirịa.",
    "Nke a na-abịa dịka ọnụahịa ihe oriri na-agbali elu n'ike n'ike na Naịjirịa, nakwa dịka enweghị nchekwa na-egbochi ndị ọrụ ụbị ịga n'ubi ha n'ụfọdụ ebe na mpaghara Ugwu, bụ ebe nkọpụta nri kacha na Naịjirịa.",
    "Mana nkwupụta a na-agba ọtụtụ ndị mmadụ nkịtị gharịị ihe 'state of emergency' pụtara, maọbụ etu ọ ga-esi metụta ndụ ha.",
    "'State of Emergency' bụ ọnọdụ na-egosipụta nnukwu ihe egwu, maọbụ nnukwu ihe mberede,  maọbụ ọgbaaghara, nke ga-eme na ihe adịghịkwa etu ọ si adịbu.",
    "Mana ọ bụrụ na gọọmentịt inye ọnọdụ gbatagbata n'otu ngalaba gọọmentị maọbụ nke ọzọ, ọ pụtara na ngalaba ahụ anaghị emebu ọfụma mana gọọmentị chọziri ịkpachapụrụ ngalaba ahụ anya nke ọma iji kwalite ya.",
    "N'ọdị nso a, Gọvanọ Ebonyi Steeti bụ Francis Nwifuru kwuru na o tinyela ọnọdụ gbatagbata na ngalaba agụmakwụkwọ nakwa ahụike na Steeti ahụ.",
    "Gọọmentị Taraba steeti mekwara nke a dịka Gọvanọ Agbu Kefas kwuru na ya etinyela ọnọdụ gbatagbata na ngalaba agụmakwụkwọ na steeti ahụ.",
    "Ebe foto si, Reuters",
    "Naịjirịa bụ mba kacha emepụta Ji n'ụwa niile, mana ugbua, ọnụahịa Ji dịzi oke ọnụ",
    "O dobeghị anya kpọmkwem ndịiche ọnọdụ a ga-eweta na ngalaba nkọpụta ihe oriri na Naịjirịa, mana dịka ndị ọkachamara si kwuo, ihe ndị a na-atụ anya ya gụnyere:",
    "Nkesa nri site n'aka gọọmentị nye ezinụlọ ndị nọ n'oke ụbịam, ọ kachasị ndị bi n'ime ime obodo.",
    "Nkwalite ọnọdụ nchekwa, ọ kacha na mpaghara ebe e ji nkọpụta nri mara. Iji maa atụ, Benue na Plateau steeti so na ndị kacha akọpụta ihe oriri na Naịjirịa, mana n'ọdị nso a, mwakpo ndị ọchịehi nakwa ndị ekperima ndị ọzọ emee ka ọtụtụ ndị ọrụ ugbo gbahapụ ala ubi ha dị icheiche n'ihi ụjọ ọnwụ",
    "Ọnụahịa nri ka nwereike ịdị elu n'ahịa, mana ọ bụrụ na atụmatụ a mịta mkpụrụ etu gọọmentị si chee, o nwereike ime ka ọnụ ahịa nri gbadatatụ, dịka ndị ọkachamara si kwuo.",
    "Ebe foto si, AFP",
    "Dele Alake, bụ ọnụ na-ekwuru Onyeisiala Tinubu kọwara na etu ọnụahịa ngwa nri si agbali elu ugbua na-emetụ onyeisiala n'obi, dịka ọ ma na ihe siri ike ugbua.",
    "N'ihi nke a, onyeisiala nyere iwu ndị a:",
    "Ikesa mkpụrụ ọka na nri ndị ọzọ nye ezinụlọ dị icheiche iji belata ahụhụ so mwepụ ego 'subsidy', nakwa ikesa fetịlaịza nye ndị ọrụ ubi iji kwalite nkọpụta ihe oriri.",
    "Ihe niile gbasara nri na mmiri ịdị n'uju, nakwa akụrụngwa niile dị mkpa e ji ebi ndụ, ga-eso n'ihe otu 'National Security Council' ga  na-ahụ maka ya.",
    "A ga-enwe ezi mmekọrịta n'etiti Mịnịstrị na-ahụ maka mmiri na Mịnịstrị na-ahụ maka nkọpụta nri, iji hụ na ndị ọrụ ugbo na-enwe mmiri zuru oke ha ji akọpụta nri ogologo afọ niile",
    "A ga-ekepụta ụlọọrụ a kpọrọ 'National Commodity Board' nke ọrụ ha ga-abụ ị na-atụle ọnụahịa ngwa nri, nakwa inwe atụmatụ siri ike maka nchekwa nri. Atụmatụ a ka a ga-eji na-ejikwa mgbago nakwa mgbatu ọnụ ahịa ihe oriri na Naịjirịa",
    "Ịkwalite ọnọdụ nchekwa Naịjirịa iji hụ na ndị na-arụ ọrụ ubi nwere nchekwa zuru oke iji laghachi n'ubi ha dị icheiche na-enweghị ụjọ ọbụla maka mwakpo ndị ekperima",
    "Gọọmentị amapụtala obosara ala dị hekta 500,000 maka nkwalite nkọpụta ihe oriri",
    "Gọọmentị tụrụ anya na atụmatụ ndị a ga-ebutu ọnụahịa ihe oriri, belata nhịahụ ndị mmadụ na-agabiga, ma gbochie Naịjirịa ịbanye n'ọnọdụ ụnwụ n'ọdịnihu.",
    "Akụkọ ka na-abịa.",
    "Ọrụ ugbo",
    "Nri",
    "Nchekwa nrị",
    "Naijiria",
    "Akụ na ụba",
    "Lee etu 'state of emergency' gọọmentị tinyere maka ihe oriri ga-esị metụta gị14 Julaị 2023",
    "NA EME UGBU A Ụlọikpe akụpụla akwụkwọ EFCC gbara Okorocha1 Julaị 2023",
    "Ụlọikpe enyela DSS iwu ka a tọhapụ Godwin Emefiele10 Juun 2023",
    "Naịjirịa ejirila ntakịrị ihe lafere Sierra Leone ma tozuo isonye n'iko mba Afrịka18 Juun 2023",
    "Body Goals 2023: Etu ị ga-esi nweta ụdịrị ahụ ị chọrọ n’afọ a6 Jenụwarị 2023",
    "Ọgbaa bọọlụ ama ama bụ Pele anwụọla29 Disemba 2022",
    "‘Colos’, ‘laughing gas,’ na ọgwụike ndị ọzọ na-ekopu, edula ụfọdụ ndị ntorobịa Naịjirịa12 Julaị 2023",
    "Gịnị na-esere onyeisiala Vladmir Putin na ndị ọgụ Wagner Group?24 Juun 2023",
    "Diphtheria outbreak: Mmadụ 798 ebutela ọrịa a na steeti asatọ na Naịjirịa - NCDC20 Jenụwarị 2023",
    "Ụmụnwoke na ụmụnwaanyị, ole ndị ka agba n’ezi? Lee ihe ndị ọkachamara kwuru2 Julaị 2023",
    "Ị ma na ịta anụ na-acha mmee mmee nwereike ịmetụta ahụike gị n'ụzọ ọjọọ?1 Julaị 2023",
    "Aspartame - akụrụngwa ọtọ bịrịbịrị a na-etinye na mmanya - ọ na-akpata kansa?30 Juun 2023",
    "Sit-at-home: Ihe 'South East Forum', Ohaneze kwuru maka nọrọnụlọ Simon Ekpa tinyere",
    "Cynthia Okereke profile: Ihe ndị ejije Nollywood na-ekwu maka ogbo ha lara mmụọ",
    "Godwin Emefiele: Ụlọikpe akagbuola nnwụchi DSS nwuchiri onyeisi ụlọakụ etiti",
    "‘Colos’, ‘laughing gas,’ na ọgwụike ndị ọzọ na-ekopu, edula ụfọdụ ndị ntorobia",
    "Tinubu achụọla ndị isi ọrụ nchekwa niile, tinye ndị ọhụrụ",
    "Ihe mere ị ga-eji nwee ntụkwasiobi na BBC News",
    "Usoro Ojiji",
    "Gbasara BBC",
    "Iwu Nzuzo",
    "Kuki",
    "Kpọtụrụ BBC",
    "Do not share or sell my info",
    "© 2023 BBC. BBC anaghị ahụta maka ọdịnaya nke saịtị ndị dị na mpụga. Usoro anyị maka njikọ dị na mpụga."
  ]
}