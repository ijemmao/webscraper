{
  "published": "21 Septemba 2024",
  "sentences": [
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Ndị otu ndọrọndọrọ ọchịchị Peoples Democratic Party (PDP) na-eme ngagharịiwe n’akụkụ ebe a na-akpọpụta okwe ntụliaka Gọvanọ Edo steeti.",
    "PDP na-akatọ okwe ntụliaka ndị INEC na-akpọpụta ma kwuo na ha anabataghị ya.",
    "Mana ka o siladị, ọ bụ onye APC bụ Monday Okpebholo kacha nwete vootu na ndị niile a kpọpụtara ugbua.",
    "Ebe foto si, Getty Images",
    "Onye na-akụ egwu a ma ama dịka Davido nke ezegbo aha ya bụ David Adeleke  agwala ndị Edo steeti ka hara ihi ụra dịka a na-agu vootu ha tụrụ.",
    "Davido mere ka a mata nke n’akara X soshal mịdịa ya bụ ebe ọ nọ na-arụtụ aka n’ihe mere Osun Steeti oge e mere ntụlịaka maka gọvanọ steeti ahụ.",
    "“Ọ bụ oge ahụ ka ha ji egwu nwayo... na Osun steeti anyị araghị ụra ihe ruru abalị atọ.. Unu kulie na-erubeghị oge e ji arahụ ụra. Uche unu ga-adị ya ruo na ihe niile eruo n’isi njedebe”.",
    "Ka e bidoro ịgụ vootu a tụrụ na ogige ụfọdụ n’ime ebe ruru 4,519 bụ ebe a nọ tụọ vootu; Olumide Akpata bụ onye otu ndọrọndọrọ ọchịchị Labour Patị (LP) dara n’ogege ebe ọ tụrụ vootu bụ PU11, Wọọdụ 06, Oredo.",
    "Lee vootu a gụpụtara n’ebe ahụ:",
    "PDP - 41",
    "LP -  32",
    "APC - 19",
    "Ebe foto si, Gọvanọ Enugwu Steeti",
    "Ka ntụlịaka ịhọpụta ndị isi oche n’opkuruọchịchị iri na asaa dị n’Enugwu na-aga n’iru, aka na-achị steeti ahụ bụ Peter etoola ka ntụlịaka ahụ sị aga.",
    "Peter Mbah bụ onye gara tụọ vootu na Owo Wọọdụ dị n’okpuruọchịchị Nkanu East  kwuru na ndị mmadụ pụtara n’igwe tụọ vootu.",
    "O kwuru na ozi ya wetere bụ na ịtụ vootu na-aga nke ọma na mpaghara dị icheiche n’Enugwu.",
    "N’okwu ya “Ịhazị ntụlịaka a bụ nnukwu ihe nrụbaama n’ọchịchị anyị. Ọ bidoro n’oge ma nye ndị mmadụ ohere ịtụ vootu ka ha sị chọọ. Anụrụ m na ihe niile na-aga udo”.",
    "Mana ka Gọvanọ Mbah na-eto ntụlịaka ahụ, ndị otu ndọrọndọrọ ọchịchị All Progressive Congress (APC) na-akatọ ya ma na arụaka n’ihe kpọrọ wuruwuru.",
    "Mana n’akwụkwọ ozi ọnụ na-ekwuru APC bụ Titus Ezeagu kesara ndị nta akụkọ, ha kwuru na Enugu State Independent Electoral Commission (ENSIEC) wepuru aha  ndị ji otu ndọrọndọrọ ọchịchị were na-azọ ọkwa.",
    "“Ndị ENSIEC gbanwere ndị niile anyị tinyere ga-eji otu ndọrọndọrọ ọchịchị anyị zọọ ọkwa ma tinye aha ndị anyị amaghị”.",
    "APC kwuru na weputara ndị ga-azọ ọkwa na gọọmenti okpuru ọchịchị iri na asaa nakwa wọọdụ 260 dị n’Enugwu.",
    "Titus Ezeagu kwuru na ha akpụpụla ENSIEC ụlọikpe ka akwụsị ma kagbuo ntụlịaka ahụ e mere taa.",
    "Ebe foto si, Getty Images",
    "N'Edo steeti mmadụ atọ ndị gbara ọkpụrụkpụ na-azọ ọkwa aka na-achi steeti ahụ bụ Asuerinme Ighodalo nke otu Peoples Democratic Party (PDP), Okpebholo Monday nke otu All Progressives Congress (APC) na Olumide Akpata nke otu Labour Party (LP).",
    "Dịka e si tụọ anya, ọtụtụ mmadụ ga-apụta n'Enugwu na Imo steeti iji họpụta ndị ga-anọchite anya ha n'Okpuru ọchịchị dị iche iche dịka ndịisioche na ndị nnọchiteanya (councillor) ebe ndị Edo ga-ahọpụta Gọvanọ ga-achị ha n'ime afọ anọ na-abịa n'ihu.",
    "Ụlọorụ Enugu State Independent Electoral Commission (ENSIEC) ga-ahazi ntụliaka Enugwu, Imo State Independent Electoral Commission (ISIEC) ga-ahazi nke Imo steeti ebe ụlọorụ Independent National Electoral Commission (INEC) ga-ahazi nke Edo steeti.",
    "Etu ụmụada siri weghara nchekwa obodo ha n'Anam17 Septemba 2024",
    "Lee ndị na-azọ ọkwa Gọvanọ Edo Steeti 19 Septemba 2024",
    "Ịhụnanya m nwere n'ebe Lee Min-Ho nọ mere m ji kụziere onwe m asụsụ Korea - Nneka Nnanna20 Ọgọọst 2024",
    "Ntụliaka e ji ahọpụta ndị ga-abụ ndịisioche Okpuru ọchịchị iri na asaa (17) dị n’Enugwu na-aga n’ihu taa bụ Satọde 21 Septemba 2024.",
    "A ga-eji ya bụ ntụliaka họpụtakwa ndị nnọchiteanya Concillor bụ ndị omeiwu nke ime ime obodo, bụ ndị ha na onyeisioche ga-arụ ọrụ.",
    "BBC Igbo gagharịrị n’ime Okpuru ọchịchị Enugwu North, Enugwu South and East wee hụ na ndị mmadụ pụtara bịa binye aka n’akwụkwọ.",
    "Na New Haven Primary School, Okpara Square, St Michael’s Primary School Asata nakwa ebe ndị ọzọ, ndị mmadụ nọ na-ebinye aka n’akwụkwọ.",
    "Ntụliaka Okpuru ọchịchị Imo steeti na-ada aja aja ka ọ dị ugbua dịka ọtụtụ ogige ntụliakaelu tọgbọrọ chakoo.",
    "N'ebe ụfọdụ onye ntaakụkọ BBC kpagharịrị dịka Akpakama Ugiriọka Ward na Central School Obollo dịcha na Mbanọ, enweghị ndị ọrụ ntụliaka a hụrụ ebe ahụ.",
    "Ụfọdụ ndị na-azọ ọkwa boro ebubo na ndị ọchịchị mere nrụrụaka iji hụ na ọ bụ naanị ndị pati ha nwetara mmeri.",
    "Onye ji aha otu African Democratic Congress (ADC) azọ ọkwa Onyeisioche Isiala Mbanọ bụ Collins Osuagwu kwuru na enwebeghị ngwongwo e ji ahazi ntụliaka ha hụrụ n’agbanyeghị na ụlọorụ na-ahazi ntụliakaelu kwuru na ha ekesaala ya.",
    "N’okwu nke ya, onye ji aha Peoples Democratic Party azọ ọkwa onye omeiwu councillor maka Ugiriọka ward bụ Emmanuel Chuks Ihie boro ebubo na e buuru ngwongwo e ji ahazi ntụliaka na wọọdụ ya gawa Amarakụ.",
    "Ọ gara n’ihu boo ndị ọchịchị ebubo ime nrụrụaka n’usoro nhazi ntụliaka ahụ iji hụ na ọ bụ naanị ndị pati ha nwetara mmeri.",
    "Ụfọdụ mmadụ pụtara na wọọdụ ahụ ibinye aka mana ahụghị ndị ọrụ Imo State Independent Electoral Commision bụ ụlọọrụ na-ahazi ntụliaka ahụ.",
    "Olumide Akpata (LP):",
    "Olumide Akpata ji otu ndọrọndọrọ ọchịchị Labour Party azọ ọkwa aka na-achị Edo steeti tụrụ vootu ya n’ogige ntụliaka 011, wọọdụ 06 New Benin, Okpuru ọchịchị  Oredo dị na steeti ahụ.",
    "Asue Ighodalo  (PDP)",
    "Asue Ighodalo bụ onye ji ọkọlọtọ PDP tụrụ vootu ya n’ogige ntụliaka 03, wọọdụ 1 dị na Idiro Okaigben, Ewohimi, Okpuru ọchịchị Esan Saụt East.",
    "O ji akara Instagram ya too ka ndị mmadụ siri pụta n’igwe maka ntụlịaka ahụ ma gwa ndị INEC ka ha jisieike mee ihe ka ọ dị mma.",
    "Monday Okpebholo (APC)",
    "Monday Okpebholo bụ onye ji otu ndọrọndọrọ ọchịchị APC tụkwara vootu nke ya n’Udomi Primary School 1, Irrua.",
    "Ndọrọndọrọ ọchịchị",
    "Naijiria",
    "Edo Steeti",
    "Imo steeti",
    "Enugwu",
    "Ndọrọndọrọ ọchịchị Naịjirịa",
    "Mpụtara ntuliaka ọkwa Gọvano Edo steeti22 Septemba 2024",
    "Ndị otu ndọrọndọrọ ọchịchị PDP amalitela ime ngagharịiwe n’Edo steetielekere 8 gara aga",
    "NA EME UGBU A, Ntụliaka Edo: Ndị uweojii anwụchiela ndị ekperima, napụta ha ngwaọgụ",
    "Etu mmiri si Lagdo dam nke Cameroon nwere ike ime ka nsogbu idemmiri Naijiria kawanye njọ18 Septemba 2024",
    "Onyeisi Main market Enugwu e gburu egbu bụ enyi ọha - Ụmụnne Stephen Aniagu17 Septemba 2024",
    "A nwụchiela Sean 'Diddy' Combs maka ebubo ịmanye ụmụnwaanyị n'ọrụ akwụna17 Septemba 2024",
    "A kpụpụla nwoke FBI sị nwara igbu Trump ụlọikpe16 Septemba 2024",
    "Arụ na usoro e si akpụ arụ n'omenala Igbo15 Septemba 2024",
    "Etu ndị na-enye aka amụpụta nwa si egbusi ụmụaka ndị nwaanyị ma mechaa na-azọ ndụ ha14 Septemba 2024",
    "Etu ị si ebi ndụ ga-esi metụta akịrị gị13 Septemba 2024",
    "Igbo Proverbs: I dabanye n'ọnọdụ ndị a, were ilu igbo ndị a kwuo okwuEmelitere ikpeazụ na: 24 Julaị 2024",
    "Lee ndị na-azọ ọkwa Gọvanọ Edo Steeti",
    "Otu nzuzo ndị e nwere n'ala Igbo na ọrụ pụrụiche ha na-arụEmelitere ikpeazụ na: 13 Julaị 2022",
    "Kedụ ihe ndị agbụrụ ọzọ na-ekwukarị ha jiri mara ndị Igbo?Emelitere ikpeazụ na: 19 Jenụwarị 2023",
    "Igbo idioms: Lee ụfọdụ akpalaokwu Igbo ji eri okwu na ihe ha pụtaraEmelitere ikpeazụ na: 10 Julaị 2022",
    "Ihe mere ị ga-eji nwee ntụkwasiobi na BBC News",
    "Usoro Ojiji",
    "Gbasara BBC",
    "Iwu Nzuzo",
    "Kuki",
    "Kpọtụrụ BBC",
    "Do not share or sell my info",
    "© 2024 BBC. BBC anaghị ahụta maka ọdịnaya nke saịtị ndị dị na mpụga. Usoro anyị maka njikọ dị na mpụga."
  ]
}