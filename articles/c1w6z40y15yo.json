{
  "published": "21 Nọvemba 2022",
  "sentences": [
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Ebe foto si, Dr. Olayeye",
    "Dkt Femi Olayeye",
    "Ụlọikpe na Legọs amaala dọkịnta Olufemi Olaleye ikpe ma tụọ ya nga mkpụrụọka maka imetọ nwata nwaanyị nwanne nwunye ya dị afọ 15.",
    "Ngalaba na-ahụ maka ikpe na Legọs steeti kpụpụrụ Dkta Femi Olaleye ụlọikpe pụrụiche e hiwere maka ịkpaarụ metụtara mwakpo n'ike na idina nwata nwaanyị ahụ.",
    "A kpụpụtara ya n'ụlọikpe n'abalị 30 ọnwa Nọvemba afọ 2022 ebe o kwuru na aka ya dị ọcha mana ọkaikpe Rahman Oshodi kpebiri na aka ya adịghị ọha.",
    "Ọkaikpe Rahman kwuru na ndị kpọpụtara ya ụlọikpe gosiri ihe akaebe zuru oke igosi na dọkịnta ahụ kpara arụ ahụ n'ezie.",
    "Ebe foto si, Femi Olaleye/Facebook",
    "Ikpe a na-ekpe otu Dọkịta maka ebubo imetọ nwata  ya agaghị n'ihu taa bụ Monde dịka ahụghị dọkịta ahụ n'ụlọikpe dị n'Ikeja, Legọs.",
    "Ngalaba na-ahụ maka ikpe na Legọs steeti kpụpụrụ Dkta Femi Olaleye ụlọikpe pụrụ iche e hiwere maka mpụ metụtara mwakpo n'ike n'ihi ebubo na o metọrọ nwata gbara afọ 16 ihe ruru otu afọ.",
    "Oge a kpọpụtara ya bu okwu n'ụlọikpe dị n'Ikeja ụbọchị Mọnde, ọkaiwu na-anọchite nwaamadi ahụ bụ Babatunde Ogala kwuru na onye ya na-anọchite anọghị ya, na ọ gara ihe.",
    "Nke a bụ dịka ndị uweojii nyeburu ya ikike i si n'ụlọ abịa n'okwu ahụ.",
    "A kụchapụla ikpe Andrew Ogbuja maka ebubo ndịna Ochanya nwụrụ n’afọ 201829 Eprel 2022",
    "A mara Peter bụ di Osinachi Nwachukwu ikpe ọnwụ? Lee nke bụ eziokwu31 Mee 2022",
    "Ihe mere ndị mmadụ anaghị agbapụ na mmekọrịta na-echi ha ọnụ n'ala27 Eprel 2022",
    "O kwukwara na e nyebeghị dọkịta ahụ akwụkwọ akpọmoku n'ụlọikpe.",
    "Mana ọkaiwu nke Gọọmentị steeti bụ Olugbenga Alagbe gwara Ụlọikpe na ha zigaara dọkịta ahụ nakwa onye uweojii okwu ahụ dị n'aka akwụkwọ akpomoku n'abalị 18 nke ọnwa Novemba iji nye ndị niile o metụtara ozi.",
    "Ọ rịọrọ ụlọikpe ka o nye akwụkwọ ikike ka a nwụchie nwaamadi ahụ.\nMana ọkaiwu na-anọchite dọkịta ahụ jụrụ nke a ma  si na ọ bụ onye gbara ọsọ ka a na-enye akwụkwọ ikike ka a nwụchie kpụta ụlọikpe.",
    "O kwuru na Dọkịta ahụ agbaghị ọsọ, na ọ bụ ebe dị mkpa ka ọ gara na, ọ ga-eji aka ya bịa ụlọikpe.",
    "O kwuru na ndị wepụrụ ikpe ahụ n'ụlọikpe zitere akwụkwọ mana akwụkwọ ozi ahụ ekwughị ebubo e ji maka ya kpụrụ ya ụlọkpe.",
    "“Ọ bụ nkwanyere ugwu mere anyị ji bịa ụlọikpe ịnọchite anyị ma na-ekpe ikpe a, e nyebeghị ya akwụkwọ ọbụla.\"",
    "Ọ rịọrọ ụlọikpe ka e higharịa ikpe ahụ ụbọchị ọzọ ma kwe nkwa na dọkịnta ahụ ga-abịa ụbọchị ọzọ e nwere ikpe ahụ.",
    "Ọkaikpe nọ n'isi ikpe ahụ bụ Ramon Oshodi higharịrị ikpe ahụ gaa abalị 30 nke ọnwa Novemba ,2022.",
    "C﻿heta na n'ọnwa abụọ gara aga, ngalaba Legọs steeti na-ahụ maka nsogbu mkpagbu n'ezinaụlọ na mmetọ a kpọrọ \"Lagos State Domestic and Sexual Violence Agency (DSVA)  gbara ama na ha nwetara mkpesa metụtara imetọ nwata megide Dr Femi Ọlaleye n'abalị 19 nke ọnwa Maachị afọ 2019.",
    "Onyeisi ụlọọrụ ahụ bụ Titilola Vivour-Adeniyi, gbara ama na-enyela nwata ahụ nleta n'ụlọọgwụ, ebe nleta nke uche na-aga n'ihu.",
    "Akụkọ banyere Dkta Olaleye wuru na soshal midia na Novemba afọ 2021, dịka nwunye ya bụ dọkịta bụ Remi Olaleye kpesara ndị uweojii  na di ya na-edina nwa ha na ya bi.",
    "O boro ebubo na di ya tinyere nwata ahụ  n' ile onyonyo ndị gba ọtọ.",
    "Ụmụnyanyị",
    "Legọsị steeti",
    "Ahụike ụmụnwanyị",
    "Legọsị",
    "Naijiria",
    "Ikike ụmụnwanyị",
    "Ịwakpo mmadu na-ike",
    "O﻿nye ọbụla na-egbu mmadụ n'ihi m maọbụ n'ihi Biafra bụ efulefu - Nnamdi Kanu21 Nọvemba 2022",
    "E﻿tu otu nwoke, nwunye ya na ụmụ ha anọ si laa mmụọ n'otu ụbọchị n'Anambra Steeti18 Nọvemba 2022",
    "Ọgba mbọ: Ehi Igbo anaghị atapịasị ubi ndị mmadụ - Madiwe Okolie22 Nọvemba 2022",
    "NA EME UGBU A , Supreme Court: Ihe ndị mere taa n'Ụlọikpe Kachasị n' ikpe Atiku,Obi megide Tinubu9 Mee 2023",
    "India Eye: Etu ụlọọrụ mbinye ego si emechu ndị ha binyere ego ihu iji na-apụta ha ego ahụelekere 5 gara aga",
    "Ụmụafọ Tanzania abụọ na otu onye Saụt Afrịka so na ndị Hamas ji eji - mba Isrealelekere 7 gara aga",
    "Mohbad: Nne na nna ya agbaala akaebe n'ụlọikpe banyere ọnwụ ya25 Ọktọba 2023",
    "Alaba International closure: Ndịisi ahia Alaba asaala Gọọmentị Legọs24 Ọktọba 2023",
    "A tụọla dọkịta nga mkpụrụọka maka imetọ nwanne nwunye dị afọ 1521 Nọvemba 2022",
    "Ihe gọọmentị kwuru maka nwa akụkọ Naịjirịa a sị e gburu na mba Philippines23 Ọktọba 2023",
    "Emmanuel Nwude: Ị ma maka nwoke a resiri onyeọcha ọdọụgbọelu na-adịghị adị?19 Ọktọba 2023",
    "I hụtula ihe e sere ese na-agụ egwu?23 Ọktọba 2023",
    "Mohbad anwụọla tupu e bute ya n'ụlọọgwụ anyị- Perez Medcare Hospital",
    "Alaba International closure: Ndịisi ahia Alaba asaala Gọọmentị Legọs",
    "Ihe anyị ma maka ogbugbu nwataakwụkwọ Justina 'Tiffany' Otuene",
    "Igbo Proverbs: I dabanye n'ọnọdụ ndị a, were ilu igbo ndị a kwuo okwuEmelitere ikpeazụ na: 7 Juun 2020",
    "Kedụ ihe ndị agbụrụ ọzọ na-ekwukarị ha jiri mara ndị Igbo?Emelitere ikpeazụ na: 19 Jenụwarị 2023",
    "Ihe mere ị ga-eji nwee ntụkwasiobi na BBC News",
    "Usoro Ojiji",
    "Gbasara BBC",
    "Iwu Nzuzo",
    "Kuki",
    "Kpọtụrụ BBC",
    "Do not share or sell my info",
    "© 2023 BBC. BBC anaghị ahụta maka ọdịnaya nke saịtị ndị dị na mpụga. Usoro anyị maka njikọ dị na mpụga."
  ]
}