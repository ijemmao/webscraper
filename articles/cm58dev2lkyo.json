{
  "published": "16 Juun 2023",
  "sentences": [
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Nwanne Mazi Nnamdi Kanu bụ Kanunta Kanu, ekwuola na ezinụlọ Kanu achụọla ọkaiwu Mike Ozekhome na Ifeanyi Ejiofor dịka ndị ọkaiwu na-anọchite anya Nnamdi Kanu n'ụlọikpe.",
    "Mana ndị ọkaiwu abụọ a, Ozekhome na Ejiofor ekwuola na nke ahụ bụ okwu ụgha, nakwa okwu nkọgheri.",
    "Nnamdi Kanu bụonyeisi ndị otu 'Indigenous People of Biafra', bụ ndị na-azọ maka nnwereonwe mpaghara ọwụwa Anyanwụ Naịjirịa nke ha na-akpọ mba Biafra.",
    "Kanu nọ na mkpọrọ ndị ọrụ nchekwa nzuzo Naịjirịa bụ DSS n'Abuja, n'agbanyeghị na ụlọikpe mkpegharị enyela iwu ka atọhapụ ya.",
    "N'ụbọchị Tọzde nakwa taa bụ Fraịde, bụ ụbọchị 15 na 16 nke ọnwa Jun 2023, Kanunta dere n'akara Twitter ya na Ozekhome na Ejiofor ereela Nnamdi Kanu ma gbahapụ ya na mkpọrọ.",
    "Kanunta boro ebubo na Ozekhome na Ejiofor gbochiri ndị dọkịta bịara inye Nnamdi Kanu ọgwụgwụ n'ebe ọ nọ n'ụlọmkpọrọ ndị DSS kamgbe ọnwa June afọ 2021.",
    "\"N'ihi ihe ndị a, anyị (bụ ezinụlọ Mazi Nnamdi Kanu) achụọla Moke Ozekhome (SAN) na Ifeanyi Ejiofor dịka ndị ọkaiwu na-anọchite anya Nnamdi Kanu,\" ka Kanunta dere.",
    "\"Ezinụlọ Kanu na-ekele ụnụ maka mbọ niile ụnụ gbarala, biko nyefeenu akwụkwọ ikpe niile na-egbughị oge.\"",
    "Nnamdi Kanu court case: Lee ihe ekpebiri n'ụlọikpe maka ikpe Nnamdi Kanu n'Abuja taa13 Septemba 2022",
    "Egwu na-atụ m na Nnamdị Kanu nwere ike nwụọ na ụlọ nkpọrọ DSS - Mike Ozekhome12 Mee 2023",
    "Nnamdi Kanu bụ isi sekpụ ntị maka udo tọrọ atọ n'Ọwụwa Anyanwụ - Emmanuel Iwuanyanwu2 Mee 2023",
    "N'akwụkwọ ozi nke Ifeanyi Ejiofor ziteere BBC Igbo, o kwuru na ihe niile Kingsley 'Kanunta' Kanu depụtara gbasara ya na Ozekhome bụ nnukwu ụgha.",
    "Ejiofor kwuru na \"Onwebeghị oge Onyendu Mazi Nnamdi Kanu chụpụrụ maọbụ kwupụta mmasị ịchụpụ ndị ọkaiwu ya, nke onye isi ha bụ Ọkammụta Mike Ozekhome (SAN).\"",
    "\"Anyị na-agwa ndị ọha mmadụ ka ha ghare ige ntị n'okwu ụgha, okwu nduhie, okwu mkparị nakwa okwu ọjọọ nke si n'aka Kingsley Kanu, onye e jikwa Kanunta Kanu mara.\"",
    "\"Ozekhome n'onwe ya amaghịdị onye nwa amadị a bụ Kingsley Kanu bụ.\"",
    "\"Ihe kpatara akụkọ ọjọọ ndị a ji apụta ugbua bụ maka na ndị iro Nnamdi Kanu chọrọ ka ndị ọkaiwu ya wee iwe ma gbahapụ ya n'ụlọ mkpọrọ, mana nke ahụ agaghị eme.\"",
    "Ejiofor gara n'ihu kwuo na Ụlọikpe kachasị etinyela ụbọchị 14 nke ọnwa Sepụtemba dịka ụbọchị ha ga-ekpebi ikpe maka okwu Nnamdi Kanu ma ọ bụrụ na ndị ọkaikpe lọghachite n'ezumike ha.",
    "BBC Igbo gbalịrị ịkpọ ọkaiwu Mike Ozekhome mana ekwentị ya agaghị, nke a nwereike ịbụ maka na ọ nọ n'ụlọikpe mkpegharị n'Abuja, ebe o so na ndị ọkaiwu na-anọchite anya otu ndọrọndọrọ ọchịchị 'Peoples Democratic Party' n'ikpe gbasara ntuliaka ọkwa onyeisiala Naịjirịa nke e mere n'ọnwa Febrụwarị afọ a.",
    "Mana ụlọntaakụkọ Guardian kwuru na ha na ya nwere mkparịtaụka gbasara okwu a o wee kwuo na ihe Kalunta kwuru bụ ụgha.",
    "\"Nke a bụ nke mbụ m na-anụ ụdị ihe dị otu a. Amaghị. Onweghị onye gwara m ihe ọbụla,\" ka Ozekhome gwara ndị ntaakụkọ Guardian.",
    "\"Mụ na ya nọrọ izu ụka abụọ gara aga. Aloy Ejimakor (ọkaiwu ya nke ọzọ) na nwanne Kanu nwoke nke nta na-agbasi mbọ ike kwa ụbọchị n'ụlọikpe kachasị.",
    "\"Agara m na nke ndị DSS izuụka abụọ gara aga iji nweta ụbọchị ndị dọkịta ga-abịa nye ya ọgwụgwọ. Ya mere amaghị m ihe nke a pụtara.",
    "\"Alụọla m nnukwu ọgụ maka nwa amadị ahụ. Onweghị onye amaghị etu m sị lụọrọ ya ọgụ. Mụ na ya esebeghị okwu mbụ. Ugbua bụ mbụ m na-anụ ihe ụnụ na-ekwu.\"",
    "Ebe foto si, Screengrab",
    "Ọ bụ otu n'ime ụmụnne Nnamdi Kanu, onye nke ọzọ bụ Emmanuel Kanu",
    "Kanunta anọghị na Naịjirịa, akụkọ na-ekwu na o bi na mba Germany",
    "O sokwa na ndị na-eti mkpu oge niile maka nnwereonwe Biafra",
    "Naijiria",
    "Nnamdi Kanu",
    "Ndị Biafra chọrọ nkewa",
    "Ọ bụ Eziokwu na Nnamdi Kanu achụọla Ozekhome, Ejiofor dịka ndị ọkaiwu ya?16 Juun 2023",
    "Ụda ogbunigwe na-ada na Kyiv dịka ndị ọchịchị Afrịka nọ njem udo na mba Ukraine16 Juun 2023",
    "Don Brymo Uchegbu: Ihe i kwesịrị ịma maka onye ihe ejije Nollywood a lara mmụọ15 Juun 2023",
    "Body Goals 2023: Etu ị ga-esi nweta ụdịrị ahụ ị chọrọ n’afọ a6 Jenụwarị 2023",
    "Ọgbaa bọọlụ ama ama bụ Pele anwụọla29 Disemba 2022",
    "Onye bụ Carney Chukwuemeka a yiri ndị Mancity egwu?6 Jenụwarị 2023",
    "Etu Buhari, Neymar, Mbappe, Ronaldo na ndị ọzọ si akwanyere Pele ugwu30 Disemba 2022",
    "Arochukwu: Arondizuọgụ, Ajalị, Panya na ebe ndi ọzọ n'ụwa ndị Aro gbanyere mgbọrọgwụ3 Juun 2023",
    "Fuel subsidy removal: Ego ole m na-ejibụ agba ụgbọala aga ọrụ anaghịzị ezu4 Juun 2023",
    "Gịnị bụ 'fuel subsidy' a ọha kpụ n'ọnụ ugbua?30 Mee 2023",
    "Bola Ahmed Tinubu: Etu onowu Naịjirịa a si bụrụ Eze n'onwe ya29 Mee 2023",
    "Gịnị na-akpata ahụ ọkụ? Kedụ mgbe ị ga-akpọ ya nnukwu ihe?4 Juun 2023",
    "Ihe mere ị ga-eji nwee ntụkwasiobi na BBC News",
    "Usoro Ojiji",
    "Gbasara BBC",
    "Iwu Nzuzo",
    "Kuki",
    "Kpọtụrụ BBC",
    "Do not share or sell my info",
    "© 2023 BBC. BBC anaghị ahụta maka ọdịnaya nke saịtị ndị dị na mpụga. Usoro anyị maka njikọ dị na mpụga."
  ]
}