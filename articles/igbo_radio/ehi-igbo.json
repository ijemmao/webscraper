{
  "title": "Ehi Igbo",
  "published": "Jan 27, 2021 - 20:41",
  "edited": "0",
  "sentences": [
    "Izunna Okafor dere abụ a\nPòkòpòkò ka ọ na-ézèN'anya Chukwu na n'anya mmadụIhe dị mma na anya gbàràỊ hụkwàrà anụ na mma Ehi Igbo ka ọ bụ",
    "Lekene ụyọkọtọ ara yaNa àkpàkwùrù amụ ndị bụ ókéÌtè afọ ya, na àpàtà ụkwụ yaIhe ndị a niile bụcha anụ anụEhi Igbo ka ọ bụ",
    "Ọ naghị achọ nwoke okwuNke o ji achọ nwaanyịỌ naghị ebíbì ihe a kọrọ n'úgbōMa ya fọdụzie ịràkọ mmadụ na onye nwe yaEhi Igbo ka ọ bụ",
    "Ehi Igbo anaghị eri óké egōMana úrù ya kàrịrị nke ndi ọzọỊzụ ya anaghị ewèta ihe arụMaka na onye nwe ya ñụjùrù mmiri ara afọEhi Igbo ka ọ bụ",
    "Ehi Igbo na-amụ nwa juru ejuỤmụ ya na-etokwa ọsọọsọEhi Igbo na-agba óké anụAnụ ya bụkwa ezigbo ihe ụtọEhi Igbo ka ọ bụ\nEhi Igbo anaghị anwụ hịam Dịka nke ndị ngōỌ bụghị ọrịa niile na-atụkwa yaMaka na onye nwe ya ma ihe o jìrì zụọ yaEhi Igbo ka ọ bụ\nEhi Igbo achọghị AK47Ehi Igbo achọghịkwa RUGAMaka na agbụgbọ dị ya ahụ mmaEhi Igbo bụ anụ ụlọEhi Igbo ka ọ bụ\nEhi Igbo na mmadụ anaghị akwàkọ ikoMaka na nke ahụ bụ ihe arụEhi Igbo anaghị àwá isiOkwu na ụka abụghịkwa njirimara yaEhi Igbo ka ọ bụ",
    "Ehi Igbo dị mfé ọkpụkpaEhi Igbo na-agbasi ikeEhi Igbo na-adị ọchaEhi Igbo bụkwa sọ mmaEhi Igbo ka ọ bụ",
    "Ụmụ Igbo zụbanụ ehi IgboỤmụ Igbo ribenụ ehi IgboMaka na nke a bụ nke anyịEhi Igbo atọgbuo mKpọọ nụ ya ehi Igbo",
    "Ehi Igbo",
    "© Izunna Okafor"
  ]
}