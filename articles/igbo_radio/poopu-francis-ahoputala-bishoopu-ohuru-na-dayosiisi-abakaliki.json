{
  "title": "Poopu Francis Ahọpụtala Bishọọpụ Ọhụrụ na Dayọsiisi Abakaliki",
  "published": "Jul 11, 2021 - 13:35",
  "edited": "0",
  "sentences": [
    "Izunna Okafor dere akụkọ a\nOnyeisi ụka Katọliiki n'ụwa gbaa gburugburu, bụ Poopu Francis ahọpụtala Fada Peter Nworie Chukwu, bụ ụkọchukwu n'ụlọụka 'St",
    "Patrick’s Catholic Church, Nduruku-Amagu' dịka bishọọpụ ọhụrụ nke dayọsiisi Abakaliki",
    "Onye na-anọchite anya Poopu Francis n'ala Nigeria, bụ Anthonio Filipazzi bụ ya kwupụtara nke a n'Abụja site n'ọnụ odeakwụkwọ isi ụlọọrụ ụka Katọliiki n'ala Nigeria, bụ Fada Zacharia Samjumi",
    "Fada Peter Nworie Chukwu ahụ a kpọlitere n'ọkwa ọhụrụ bụ onye nkuzi mahadum na mahadum steeti Ebonyi dị n'Abakaliki bụ isi obodo steeti ahụ, ma bụrụkwa onye a mụrụ n'abalị ise nke ọnwa Nọvemba ahọ 1965, n’Ededeagu Umuezekohohu dị na dayọsis Abakaliki",
    "Ọ gụrụ akwukwọ n'ụlọakwụkwọ 'Seat of Wisdom Seminary, Owerri' dị na steeti Imo na 'Bigard Memorial Major Seminary, Enugu' tupu e chie ya Fada na July 3, 1999",
    "O mechakwara gaa ala bekee gụọ akwụkwọ na 'Franciscan University of Steubenville, Ohio US' na Milwaukee, dịkwa na mba US, ebe o tuuru ugo mmụta PhD n’ihe ọmụmụ 'Philosophy'"
  ]
}