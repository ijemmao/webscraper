{
  "title": "Okigbo Ojoto",
  "published": "Aug 30, 2021 - 15:59",
  "edited": "Aug 30, 2021 - 17:12",
  "sentences": [
    "Izunna Okafor dere abụ a\nChaịỌnwụ emeela ụwa iheIsi dara n'akaghị akaỌ bụ gịnị ka a na-ekwu?Okigbo Ojoto alaala mmụọEzi nwa idoto ejebe obodo afụdobe",
    "Chaị, ihe mere n'OjotoMmiri Idoto ebegbuo onwe ya n'akwaỌ bụzịkwà Idoto ka a na-akwọrọ, ka ọ bụ anyammiri ya?Ịhụnanya nne na nwa",
    "Ọ bụ ezie na ihe a emeghị taaMana anyammiri ya ka dị ụwa n'anya taaMaka na ọ na-abụ ụzụ tụọ n'ili dikeỌha mmụọ na ọha mmadụ anụ ísì ozu ya",
    "Ọ bụ gịnị ka a na-ekwubedị ihe a?\nOke osisi Ojoto adaalaỤmụ nnụnụ wee fesàáOkpuru ọtọsị adaala òwùỤkpaka Ojoto na-ebezịkwa akwaOnye ga-agụgụ ya obi?Chaị! Ihe ọnwụ mere",
    "Okigbo Ojoto, odogwu nwokeAgụ mere ìrè na ihe ukwu tupu ọ laa mmụọỌ bụ akwụkwọ i dere ede?Nke ụwa agaghị agụcha agụchaỌ bụ nzọụkwụ dimkpa gị?Nke mmiri agaghị amacha amacha?Ka bụ ọgụ ị lụrụ àlụ dịka nwokeMa jiri ndụ gị chụọ àjàMaka nnwereonwe nke mmadụ",
    "Nwadibịa loro obi ebule abụghịzị obere dibịaGbachibido gbachibido bụ maka anụ alaMaka na a naghị agbachibido anụ elu agbachibidoOkigbo Ojoto bụ anụ eluỤwa apụghị ịgbachibido gịỌbụladị ma n'ọnwụUde gị ka na-ede",
    "Ọ na-abụ akpịrị gụọ mmanwụỌ dị ka a kọrọ ya ọgwụ\nYa dịbaMaka na e bugharịba ozu diochì ebe niile o tere nkwụỊ mara na ozu ya ga-ereka n'isi ndị bu yaChaị! Isi dike daraMana aja danyere n'olulu eruola ikwunne yaNcheta ka anyị ji abịaỤfọdụ dịkwa ka ha ọkà bù anyammiri n'anyaMana a gaghị eji na ụtaba na-agba anyammiri wee kwụsị ịkpọ ya akpọ",
    "Ihe ala rìrì àkárịáYa dịba, maka na ụwa a bụ ahịaOnye zụchaa nke ya, ọ labaChristopher nwa Okigbo ladị mmaỤbọchị nkwọ ka anyị zụkọọ ọzọ n'ọhà mmụọMaka na ije ọgụ abụrụla ndeeriOkigbo Ojoto ladị mma",
    "©Izunna Okafor, 2021"
  ]
}