{
  "title": "Nhọpụ̀ta Ọchịchị Anambra: Lee Ka O Siri Zòó Ma Gbachaa",
  "published": "Nov 12, 2021 - 15:53",
  "edited": "Nov 13, 2021 - 12:10",
  "sentences": [
    "Izunna Okafor dere akụkọ a \nOke itimkpu ọñụ dara n'ọnụ ụtụtụ ụbọchị Wenezdee, oge ụlọọrụ ahụ na-ahụ maka nhọpụta ọchịchị, bụ ụlọọrụ 'Independent National Electoral Commission (INEC)' kwuwàrà ma kpọpụta Ọkammụta Charles Chukwuma Soludo dịka onye tuuru ùgò na nhọpụta ọchịchị ọkwa gọvanọ ahụ e mere na steeti Anamba na nsonso a",
    "Ọ bụ onye ji ọkwa 'Returning Officer' maka nhọpụta ọchịchị ahụ ma bụrụkwa onyeisi Mahadum Calabar, bụ Ọkammụta Florence Obi kpọpụtara ya bụ mpụtara ikpeazụ nke nhọpụta ahụ n'isi ụlọọrụ INEC dị n'Awka bụ isi obodo steeti ahụ",
    "N'okwu ya oge ọ na-akpọpụta mpụtara ahụ n'Awka, ya bụ Ọkammụta, onye nyere nkọwa banyere etu ọnọdụ siri gbata kwụrụ na ya bụ nhọpụta, mèrè ka a mara na ọ bụ ụbọchị ụka ka a malitere kpọba mpụtara ntụliaka ahụ, mana a kpọruzịghị ya n'isi n'ihi na a tụghị akwụkwọ n'Ihiala, nke pụtara na atụmakwụkwọ ahụ ezughị òkè",
    "Ọ bụ nke a mezịrị e jiri wee hibegharịa ụbọchị Tuzdee, abalị iteghete nke ọnwa Novemba dịka ụbọchị a ga-emegharị nhọpụta ọchịchị n'okpuruọchịchị ahụ",
    "Ọ kpọpụtakwara mpụtara ole otu ndọrọndọrọ ọbụla nwetere na ntụliaka nke e mere ụbọchị Satọdee, ma kwukwazie na a ga-agbakwụnye ya mpụtàrà nke e nwetere na ntụliaka nke ahụ e mere n'Ihiala, iji wee nwete mkpokọta ọnụọgụgụ vootu niile a tụrụ, nà nke otu ndọrọndọrọ ọbụla nwetere, ka e wee mara onye na otu ndọrọndọrọ tuuru ugo na nhọpụta ahụ",
    "Ka ọ gbakọchazịrị mpụtàrà ntụliaka niile ahụ, o kwuwara na ọ bụ Ọkammụta Soludo tùùrù ùgo, n'ihi na ọ bụ ya nwetara ọnụọgụgụ vootu kachasị n'ime vootu otu ndọrọndọrọ iri na asatọ sonyéré na ntụliaka ahụ nwètàrà",
    "Dịka o siri kpọpụta, mkpokọta ọnụọgụgụ niile ahụ otu ndọrọndọrọ dị icheiche nwetara \nDịka o siri kpọpụta ya, mpụtara ikpeazụ na onụọgụgụ vootu otu ndọrọndọrọ ọchịchị ọbụla na onye ọbụla soro wee zọọ ọkwa ahụ nwetere na ntụliaka ahụ bụ: 1",
    "Godwin Maduka (A) — 2,0542",
    "Ben Etiaba (AA) — 833",
    "Chidozie Nwankwo (AAC) —5884",
    "Akachukwu Nwankpo (ADC) — 3245",
    "Afam Ume-Ezeoke (ADP) — 7736",
    "Andy Uba (APC) — 43,2857",
    "Chukwuma Soludo (APGA)  — 112,2298",
    "Geoff Onyejegbu (APM) — 3019",
    "Azubuike Philip (APP) — 13910",
    "Okeke Chika Jerry (BP) — 18611",
    "Obiorah Agbasimelo (LP) — 280212",
    "Leonard Emeka (NNPP) — 11713",
    "Ezenwafor Victor (NRM) — 21314",
    "Valentine Ozigbo (PDP) 53,80715",
    "Nnamdi Nwgbo (PRP) —43716",
    "Uzor Obinna Godwin (SDP) —84217",
    "Ifeanyi Ubah (YPP) 21,26118",
    "Okonkwo Obiorah Frances (ZLP) 2,082\nO kwukwara na mkpokọta ọnụọgụgụ ndị debànyèrè aha maka ịtụ akwụkwọ n'Anambra dị 2466638, kwuo na ọnụọgụgụ ndị bịara ịtụ akwụkwọ dị 253,388, kwuo na ọnụọgụgụ vootu dị mma dị 241,523; kwuo na ọnụọgụgụ vootu ndị adịghị mma dị 8,108, ma kwukwazie na ọnụọgụgụ vootu niile a tụrụ na nhọpụta ahụ dị 249,631",
    "Mpụtara ahụ na-akọwakwa na otu ndọrọndọrọ APGA nwetere mmeri n'ime okpuruọchịchị iri abụọ na otu e nwere na steeti ahụ, PDP nwete mmeri n'otu okpuruọchịchị, YPP nwetekwa mmeri n'otu okpuruọchịchị",
    "Lee ka o siri zoo ma gbachaa n'okpuruọchịchị dị icheiche:(1) DunukofiaAPC 1991APGA 4124PDP 1680YPP 1360\n(2) Awka South  APC 2595APGA 12,891PDP 5498YPP 919\n(3) Oyi LGA APC 2830APGA 6133PDP 2484YPP 900\n(4) Ayamelum APC 2409APGA 3424PDP 2804YPP 407\n(5) Anaocha APC 2085APGA 6911PDP 5108YPP 868\n(6) Anambra East APC 2034APGA 9747PDP 1380YPP 559\n(7) Idemili South APC 1039APGA 2312PDP 2016YPP 752\n(8) Onitsha South APC 2050APGA 4281PDP 2253YPP 271\n(9) Njikoka APC 3216APGA 8803PDP 3409YPP 924\n(10) Nnewi North APC 1278APGA 3369PDP 1511YPP 6485\n(11) Orumba South APC 2060APGA 4394PDP 1672YPP 887\n(12) Ogbaru APC 1178APGA 3051PDP 3445YPP 484\n(13) Onitsha North APC 3909APGA 5587PDP 3781YPP 682\n(14) Aguata APC 4773APGA 9136PDP 3798YPP 1070\n(15) Ihiala APC 343APGA 8283PDP 2485YPP 344\n(16) Idemili North APC 2291APGA 5358PDP 2312YPP 902\n(17)  Ekwusigo APC 1237APGA 2570PDP 1857YPP 727\n(18)  Nnewi South APC 1307APGA 3243PDP 2226YPP 1327\n(19) Orumba North APC - 2672APGA - 4787PDP - 1847YPP- 655\n(20) Awka North APC 755APGA 1908PDP 840YPP 381\n(21) Anambra West APC 1233APGA 1918PDP 1401YPP 357\nN'okwu ya banyere nhọpụta ahụ, onyeisi ụlọọrụ INEC na steeti Anambra, bụ Dọkịta Nkwachukwu Orji kọwara nhọpụta ahụ dịka nke gara siriri-werere, n'ụzọ udo na n'ụzọ ghe anya oghe, ma kelekwazie Ndị Anambra na ndị otu dị icheiche nyere aka ịhụ na ya bụ nhọpụta ọchịchị gara nke ọma ma gakwa n'ụzọ udo, n'agbànyèghị ihe ọdachi na ihe egwu niile dapụtara na mbido nà oge a na-akwado ya bụ ntụliaka",
    "N'okwu ya oge ọ na-anabata mmeri ahụ, Ọkammụta Soludo, onye ọñụ jupụtara obi, kọwara na ọ bụ ọchịchọobi Chineke na ọ ga-enwete ya bụ mmeri, maka na ọ bụ Chukwu na-eme eze, ọbụladị dịka o kelekwara ụmụafọ steeti Anambra maka ezi ntụkwasịobi ha nwere na ya na n'otu ndọrọndọrọ ọchịchị APGA, wee nye ya nkwado dị ịtụnanya",
    "Dịka ọ na-ekwu na ọ bụ ahọ iri na abụọ gara aga ka ndị Anambra malitere chọba ya ka o jeere ha ozi, bụzị nke Chineke mezịrị ka ọ pụta ihe ugbua, o kwekwazịrị nkwà na ọ gaghị agharịpụ ha, site n'inye aka Chineke na ezi nkwàdo ha",
    "O kelere aka na-achị steeti Anambra, bụ Gọvanọ Willie Obianọ, ndị ndu na ndịisi otu ndọrọndọrọ APGA, na ọtụtụ ndị ọzọ nyere aka ime ka nrọ ahụ pụta ìhè, ma kọwakwa nhọpụta ahụ, usoro na akụrụngwa BIVAS ahụ e jiri mee ya dịka nke magburu onwe ya, n'agbanyeghị na e nwegasịrị ihe iche aka mgba n'ụfọdụ ebe",
    "Ọ kpọkuzịrị Ndị Anambra ka ha jisie ike na-akwàdo aka na-achị steeti ahụ ugbua, bụ Gọvanọ Obianọ nà otu ndọrọndọrọ APGA, ka ya bụ ezi ọchịchị dị na steeti ahụ wee na-agawanye n'ihu",
    "Oge ọ na-ekwe ha nkwà ezi njikọaka, ọ dụkwazịrị ndị ọzọ ya na ha zọrọ ọkwa ahụ ka ha nabata mmeri ahụ ma nyere ya aka n'ọrụ ibuli steeti ahụ n'ogoogo dị elu, maka na steeti ahụ bụ steeti ha niile",
    "Onyeisiala Muhammadu Buhari, Gọvanọ Willie Obianọ, gọvanọ Benue bụ Samuel Ortom na ọtụtụ ndị ọzọ ọnụ na-eru n'okwu na ngalaba dị icheiche n'ala Nigeria na na mba ofesi ekeleela Ọkammụta Soludo maka nturuugo ya, site n'ozi dị icheiche ha kụpụrụ ụbọchị Wenezdee banyere nhọpụta ọchịchị ahụ",
    "Ọkammụta Soludo na osote ya, bụ́ Dọkita Onyekachukwu Ibezim, bụkwazị ndị a ga-edu n'iyi ọrụ iweghara ọkwa dịka gọvanọ na osote gọvanọ steeti Anambra n'abalị iri na asaa nke ọnwa Maachị ahọ 2022, bụ oge agba ọchịchị nke abụọ nke Gọvanọ Obianọ ga-abịa na njedobe"
  ]
}