{
  "published": "elekere 9 gara aga",
  "sentences": [
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Ebe foto si, Ministry of Justice, Getty Images",
    "Ụlọọrụ Ọkaiwu ukwu Naijiria ahazigharịala ebubo ha na-ebo onye ndu otu Indigenous People of Biafra (Ipob) bụ Nnamdi Kanu, onye a nwụchiri na Kenya n'ụbọchị 27 nke ọnwa Juun, afọ 2021.",
    "Nnamdi Kanu Court Case: Ihe Nnamdi Kanu chọrọ ka e mere ndị ọkaiwu ya ugbua",
    "Ebubo asaa ọhụrụ Gọọmentị Naijiria ji akpụpụ Nnamdi Kanu n'ụlọikpe n'Ọktoba 21",
    "N'abalị 21 nke ọnwa Oktoba afọ 2021, a na-ele anya na Gọọmentị etiti ga-akpụta Kanu ka ọ bịa zara ọnụ ya n'ebubo ndị a ha hazigharịrị n'ụlọikpe ukwu dị n'Abuja.",
    "Nke a na-eme dịka ndị uweojii nzụzọ a kpọrọ DSS n'ịchafụ kwuru na ha emecchala nchọpụta ha banyere nwa amadị ahụ.",
    "Lee ebubo ọhụrụ ndị a boro ya dịka o si dị n'akwụkwọ ikpe kpụpụ ya ụlọikpe nke BBC Igbo nwetara :",
    "Na Nnamdi Kanu, onye Afaraukwu, Ibeku Umuahia nke Okpuruọchịchị Abia-North bụ onye ndu otu Indeginous People of Biafra nọrọ na n'etiti 2021 na 2015 na London, mba Briten, gbasaa ozi  site na Radio Biafra nke e gere n'Enugu na ebe ndị ọzọ na Naijiria ma kọwapụta nkwado ya na ndị ọzọ na-achọ achọ ka  steeti dị n'Ọwụwa Anyanwụ nakwa Ndịda-ndịda (South-South) nakwa nkwa Kogi na Benue kewapụ na Naijiria ma bụrụ mba Biafra nke bụ mpụ megidere akụkụ  iwu 41c nke Naịjirịa afọ 2004.",
    "Ebe foto si, Federal Ministry of Justice",
    "Na nnamdi Kanu site n'ozi ọ gbasara na Radio Biafra n'abalị 28 nke ọnwa Eprelụ afọ 2015, nke e gere n'Enugwu na mpaghara ndị ọzọ dị na Naijiria  kpọ Onyeisiala Majọ Generalụ Muhammadu Buhari \"onye na-emetọ ụmụaka\"(paedophile)\", onye na-eyi ndụ egwu (terrorist), \"anụ ọhịa\" (idiot), nke bụ okpotokpo asị ma bụrụ mpụ megidere akụkọ iwu 375 nke alala Naijiria.",
    "Na Nnamdi Kanu n'ọnwa Maachị na Eprelụ  afọ 2015 tụbatara na Naijiria ma dobe n'Ubulusiuzor dị n'Okpuru Ọchịchị Ihiala dị n'Anambara steeti, igwe mgbasaozi redio a kpọrọ \"TRam 50L\" nke o zoro o na kọntana sị na ọ bụ ngwa e ji ebi ụlọ nke megidere akụkọ 47 iwu mpụ Naijria nke afọ 2004.",
    "Ebubo nke Anọ",
    "Ebe foto si, Federal Ministry of Justice",
    "'Na gị bụ Nnamdi Kanu, kwuru na ịbụ onye otu 'Indigenous People of Biafra', otu a machiri amachi ma site n'otu a daa Akụkụ 16 nke iwu megidere iyi ndụ egwu nke afọ 2013.\"",
    "Na Nnamdi Kanu  site n'ozi ọ gbasara  na Radio Biafra  n'abalị 22 nke ọnwa Eprelụ afọ  2021 nke e gere n'Enugwu na mpaghara ndị ọzọ dị na Naijiria kpalite ndị  otu Indigenous People of Biafra,(Ipob) bụ otu a machiri amachi  ka ha  malite iyi ndụ egwu egwu site na ịchụwa ndị ọrụ nchekwa na ndị ezinaụlọ ha nke megidere Akụkụ nke Mbụ mpaghara Abụọ N'Iwu megidere iyi ndụ egwu nke afọ 2013.",
    "Ebe foto si, Federal Ministry of Justice",
    "Na Nnamdi Kanu nọrọ n'abalị 16 nke ọnwa Mee afọ 2021 n'ịga n'ihu na ịda iwu megidere iyi ndụ egwu kwuru na mgbasaozi o mere site na Londo sị \"N'izụụka abụọ, ihe ga-eme ga-ama ụwa jiji, ndị mmadụ ga-anwụ,, ụwa gbaa gburu gburu gaakwụrụ jụụ, ka ihe a m kwuru n'aja.\" site na nke a  daa Akụkụ Mbụ, mpaghara Abụọ n'Iwu megidere iyi ndụ egwu nke afọ 2013.",
    "Na Nnamdi Kanu nọrọ n'abalị  31 nke ọnwa Mee,gara n'ihu na imebi iwu megidere iyi ndụ egwu site na ịgbasa ozi  na onye ọ bụla esonyeghị na oku nọrọ n'ụlọ \"dee akwụkwọ ike ekpe ya\" nke mere na ụlọakụ, ụlọakwụkwọ, ahịa, ọdọahịa, ọdọ mmanụ ụgbọala emepeghị nke a na-enwe ngaghị ụgbọala nke megidere Akụkọ Mbụ, mpaghara Abụọ nke Iwu Megidere iyi ndụ egwu nke afọ 2013.",
    "Ndị ọkaiwu Nnamdi Kanu; Aloy Ejimakor,Ifeanyi Ejiofor na Bruce Fein",
    "N'aka nke ọzọ, ndị ọkaiwu Nnamdi Kanu ekwuola ihe ha na-atụ anya ya na mkparịtaụka ha na ndị ntaakụkọ nwere n'Abuja taa bụ Oktoba 20, afọ 2021.",
    "Ndị mmadụ na-eche ka ha hụ ka ikpe Nnamdi Kanu bụ onye ndu otu na-achọ nwereonwe a kpọrọ Indigenous People of Biafra ga-esi gaa echị bụ ụbọchị October 21, 2021.",
    "Lee ihe isii gbara ọkpụrụkpụ ndị ọkaiwu ya nọ na Naịjirịa nakwa  mba ofesi kwuputere n'ọgbakọ ha kpọrọ \"World Press Briefing\" gbasara ikpe echi:",
    "Ha kwuru na ha na-ewetere ọhaneze ihe ndị dị mkpa pụtarala kamgbe e si na mba Kenya tọrọ Nnamdi Kanu n'ụbọchị June 19, 2021 ma kpọlata ya Naịjirịa.",
    "Ha kwukwara na ha na-eme ọgbakọ a maka ebubo asaa edoghị anya ọhụrụ  e boro Mazi Kanu na Fraide gara aga bụ October 15, 2021. Nke a mere na:",
    "Ha chọnatarịrị ka a kpọpụta Mazi Kanu echi bụ Oct 21,2021 n'ụlọikpe ka ọ bịa zara ọnụ ya.",
    "N'ọnụ ha, \" o nweghị ihe a ga-ejide aka sị na ọ bụ ya ga-eme ka aghara ịkpọpụta Kanu n'ụlọikpe ukwu echi\".",
    "Ha chọrọ ka ndị ọrụ nchekwa a ga-eziga n'ụlọikpe echi bụ ụbọchị ikpe Nnamdi Kanu kpaa agwa ka mmadụ nye ndị nkịtị ga-ejupute n'ụlọikpe ị nye Kanu nkwado.",
    "Ha ruturu aka etu ndị ọrụ nchekwa si wakpoo ụfọdụ ndị biara ịnye Kanu nkwado n'ụlọikpe n'ọnwa Julai ma na-ekwu na ha achọghị ka ndị ọrụ nchekwa nye onye ọbụla nsogbu echi.",
    "Ha chetara ndị ọrụ nchekwa mgbe ha kwuru na a wakporo ụlọ Mazi Kanu nakwa ndị biara ileta ya n'afọ 2015/2016 , ma na-ekwu na ha achọghị ka udiri ihe ahụ mee ọzọ tụmadị ugbua ha sị ndị mmadụ na-anọrọ n'ụlọ iji kwado ikpe Kanu.",
    "Ha kwuru na ihe mere ndị mmadụ ka ji na-anọ n'ụlọ n'ụbọchị Monde ọbụla agbanyeghị na otu Ipob ekwuola ka akwụsị ya bụ maka etu ha esighị hụ Mazi Kanu ụbọchị ikpe na Julai 26, 2021,",
    "\"Ha na-eche ma ọ ka dịkwarị nke bụ ndụ.\" Nke a mere ha ji na-ekwu ka atọghapụ Kanu enweghị mgbakwunye ọbụla makana aka ya dị ọcha n'ebe iwu nọ.",
    "Ha kwuru ka ndị ọrụ nchekwa gbanahụ ọnọdụ ọbụla nwerike ibute mmegide ndị ọkaiwu Kanu maọbụ ndị ntaakụkọ ga-abịa ụlọikpe echi.",
    "Ha kwuru na ha chọrọ ikpe kwụ ọtọ n'ebe mazi Kanu nọ ma rịọ ndị ga-abia ụlọikpe na ha kpa agwa dị mma makana ọ bụghị onye ọbụla ka a ga-ekwe ka ha banye n'ụlọikpe echi.",
    "Na ngwụcha,  ha kwuru na ha ajụla ịnabata ebubo asaa ọhụrụ gọọmenti etiti boro Kanu na nso nso a.",
    "Naijiria",
    "Ndọrọndọrọ ọchịchị Naịjirịa",
    "Tiwa savage viral video: Ihe atọ onyonyo aramara nwere ike ibutere gị ma ọ gbapuo19 Ọktọba 2021",
    "ENDSARS: Ihe ndị megara na ngahariiwe EndSars tupu 20/10/ 202120 Ọktọba 2021",
    "End Sars Memorial: Ihe mere mgbe Charlie Boy wuchiri na Lekki Toll Gate20 Ọktọba 2021",
    "Unknown gunmen attacks: Anyị na-eche na aka ndị Ipob dị n'ọnwụ ndị eze odinala abụọ na Njaba - Ndi uweojii Imoelekere 6 gara aga",
    "End Sars Memorial: O nweghi akaebe gosiri na e gburu ndị mmadụ na Lekki Toll Gate - Lai Mohammed20 Ọktọba 2021",
    "Gee ntị, BBC Nkejielekere 7 gara aga",
    "Vidio, 'A maghị m na m ga-emecha bụrụ onye ndọrọndọrọ ọchịchị'- Ifeanyi Ubah20 Ọktọba 2021",
    "Fury akụọla Wilder ihe a na-akụ onye zuru ohi n'Otu Nkwọ Ọnịcha10 Ọktọba 2021",
    "Vidio, Lee etu Amobi Ezeaku si bụrụ onye nkuzi ndị Rangers Enugu oge ọ dị naanị afọ 26, Duration 4,5816 Septemba 2021",
    "Lukaku na C Ronaldo a na-amazi aka?11 Septemba 2021",
    "Ọ fọrọ obere ka nkịta ọhịa tagbuo ManUnited28 Ọgọọst 2021",
    "Vidio, 'Ana m agbaburu egwuregwu ọsọ, mana ejirila m ya ritere Naịjiria ọlaedo' - Lauritta Onye, Duration 3,2429 Jenụwarị 2021",
    "Vidio, Ihe Naịjirịa mere m n'Olympics gbawara m obi - Cici Onyekwere, Duration 2,5223 Ọgọọst 2021",
    "Vidio, Etu 'social media' si mee ka ahịa abacha nne m bụrụzie nke gara mahadum - Amarachi Igbo, Duration 2,3712 Ọktọba 2021",
    "Mkpebi asaa ndị Gọvanọ Ọwụwa Anyanwụ nwere n'ọgbakọ nchekwa ha meere taa5 Ọktọba 2021",
    "Lee ihe ị ga-eme iji jide nwunye gị maọbụ di gi n'ọrụ3 Ọktọba 2021",
    "Ihe 11 na-adịghị mma agha na-ebuteEmelitere ikpeazụ na: 31 Mee 2021",
    "Biafra Motherland Warriors: Ihe i kwesịrị ịma maka mwakpo ha mere",
    "End Sars Memorial: O nweghi akaebe gosiri na e gburu ndị mmadụ na Lekki Toll Gate - Lai Mohammed",
    "Anyị na-eche na aka ndị Ipob dị n'ọnwụ ndị eze odinala abụọ na Njaba - Ndi uweojii Imo",
    "Nnamdi Kanu's seven count charge: Ebubo asaa ọhụrụ Gọọmentị Naijiria ji akpụpụ Nnamdi Kanu n'ụlọikpe n'Ọktoba 21",
    "Tiwa Savage: Ihe atọ onyonyo aramara nwere ike ibutere gị ma ọ gbapuo",
    "Nnamdi Kanu Court Case: Ihe Nnamdi Kanu chọrọ ka e mere ndị ọkaiwu ya ugbua",
    "Ị ma etu 'August Meeting' ụmụ nwaanyị si bido?",
    "Mba Briten ewepụla atụmatụ ịnabata ndị na-achọ nnwereonwe Biafra n'ọba ịntanetị haEmelitere ikpeazụ na: 22 Eprel 2021",
    "Ihe mere UK jiri tinye Abia n'ime steeti ndị si na mba ha ga-akpachara anya",
    "Ihe mere ị ga-eji nwee ntụkwasiobi na BBC News",
    "Usoro Ojiji",
    "Gbasara BBC",
    "Iwu Nzuzo",
    "Kuki",
    "Kpọtụrụ BBC",
    "AdChoices / Do Not Sell My Info",
    "© 2021 BBC. BBC anaghị ahụta maka ọdịnaya nke saịtị ndị dị na mpụga. Usoro anyị maka njikọ dị na mpụga."
  ]
}