{
  "published": "elekere 5 gara aga",
  "sentences": [
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Ebe foto si, Odumobi n'Aguleri",
    "Obi adịghị ndị Ageleri mma maka ihe kpọrọ arụ mere na be ha ụnyaahụ bụ Satọde bụ ebe agbara otu nwaanyị ọtọ kpụgharị ya n'obodo.",
    "Otu n'ime onye enyemaka Eze ndị Aguleri bụ Anthony Odumegwu afa otutu ya bụ Odumobi nke isii na Idoeri Kingdom sị na \"ịhe ndị ahụ mere nwaagbọghọ ahụ na-agba anyammiri\".",
    "Aka Willie Obiano adịghị n'ịhọpụta Eze ọhụrụ Aguleri",
    "Mmemme Ncheta Ọbịbịa Eri ebirila ọkụ n'Aguleri",
    "Ọ sị na \"ọ bụ amaghị ihe ka ha jiri bo nwaanyị ahụ ebubo ndị ahụ na-abụghị eziokwu\".",
    "Ọdụmobi na-akọwa na akụkọ niile ahụ na-efegharị na soshal midia gbasara nwaamadị ahụ nwụrụ na nwunye ya ahụ a gbara ọtọ bụ Ajuese Obiora bụ akụkọ ụgha.",
    "Nwanne dị Ajuese na-ebo ya na ihe nwanne nwoke jiri nwụọ bụ maka na ọ na-agba n'ezi, dịka omenala chere.",
    "Ọdụmobi sị na iwe dị ndị Aguleri n'obi maka ya bụ ihe ndị ahụ mere nke bụ na \"ha chọbụrụ ịjide ndị ahụ mere ya bụ ihe, gbaa ha ọtụ etu ha siri gbaa ya bụ nwaanyị, kpụgharịa ha, mana ha sịrị na arụ abụọ agaghị eme otu mgbe\".",
    "Ọdụmobi na kwukwa na iwe ya bụ na ndị ahụ hapụrụ onye gburu mmadụ ga gbawa nwaanyị mmadụ ọtụ, \"Ọ bụghị omenala, ọ bụ onye zuru ohi ka a na-agba ọtọ. Ọtụtu n'ime ndị ahụ mere nwaanyị ahụ ihe ahụ na-adịna nwoke ọzọ, ma ọnwebeghị onye gbara ha ọtọ\".",
    "Ebe foto si, Odumobi",
    "Odumobi bụ onye enyemaka Eze Chukwueme Eri na ihe gbasara njem nleta na omenala",
    "Ọ sị na ha gbara mbọ ịkwụsị ụmụnwanne nke nwaanyị ibo ụbọ ihe e mere nwanne ha nwaanyị.",
    "\"Mana ọ gaghị agacha abalị anọ unu anụ ihe ndị Aguleri ga-eme\".",
    "Mana n'ajụjụ ọnụ ndị Aguleri World Forum gbara Ajuese Obiora, nwaanyị ahụ kọwara na ndị be dị ya na-ebo ya ebubo ịdịna nwoke ọzọ maka na afa obodo ha kwuru na ya na nwoke ọzọ na-anyị bụ nke mere dị ya ji daa ọrịa.",
    "Ajuese kwetakwara na ọ nwere nwaamadị na-abịakwute ya n'abalị ụfọdụ mgbe dị ya ka dị ndụ, mana ya dọrọ ya aka na ntị ya abịzịla.",
    "Ọ kwetakwara na ya bụ nwaamadị na-akpasa ya ajọ agwa mgbe ụfọdụ nke",
    "Emume 'Olili ọnwa isa' Eziagulu Aguleri nke afọ 2020 kporo ọkụ, Kirie ka o si gaa",
    "Ọ sịkwa na ya agwaghị di ya maka ihe ya na nwoke ahụ na-eji nke gosiri na uche ya dị ya maọbụ na ihe nwaamadị ahụ na-eme ya dị ya mma.",
    "Ajuese na-ebo na ọ bụ nwanne dị ya ṅụrụ mmanya bụ ihe tigburu di ya ka ha si ebe ha gara alọta.",
    "Ọ sịkwa na ọ bụ mgbe ha n'alọta ka ụmụnwaanyị ndị ogbe ha kpụpụtara ya n'ụgbọala gbaa ya ọtọ, tiwa ya ihe.",
    "Mana Odụmobi na-akọwa na nke bụ eziokwu bụ na di nwaanyị ahụ bụ Udọjị nke aha otutu ya bụ Otigbu bụ onye na-eti egwu n'obodo nke onye ọbụla ma.",
    "Ọ sị na nsogbu Udọjị bụ na ọ naghị atụwalị nwaanyị ime.",
    "Ebe foto si, Odumobi n'Aguleri",
    "Ọ sị na Udoji alụọla nwaanyị ugboro ugboro mana ọmụtalighị nwa.",
    "O kwukwara na ụmụnwaanyị ndị a anaghị nọli maka nke a.",
    "Ka o siri kwuo, Udoji gaziri lụta nwaanyị nke a bụ nke dị ime bata be ya were nọrọ.",
    "Ọdụmobi kọkwara na agbanyeghị na ya bụ nwa nke nwunye ya bu afọ ime ya bata mechere nwụọ afọ anọ gara aga, ha abụọ nwere nghọta maka ịmụta nwa ọzọ.",
    "Ọ sị na ya na nwunye ya ghọtara nsogbu diiri ha mana ụmụnna nke nwoke anabataghị otu ha si ebiri.",
    "Nke a mere ha jiri kpọọ nke nwaanyị asị dịka nwaanyị na-agba na-ezi na-achọzị ohere ha ga-eji mesie ya ike.",
    "Ọgbaghara sochiri echichi Igwe Aguleri ọhụrụ",
    "Ọdụmobi sị na ihe gburu Udoji abụghị n'elu nwunye ya ka ọ nwụrụ ka ụfọdụ sị ekwu.",
    "Ọ sị na Udoji dara ọrịa ihe karịri izụ abụọ gara aga.",
    "Ọ sịkwa na ha na-eche na ọ bụ \"lasa fever\" gburu Udoji maka na ọ gara tie egwu n'Eziagulu Otu, Aguleri ebe ya bụ ọrịa gbugoro ihe ruru mmadụ iri atọ (30).",
    "Ọ sị na Udoji gara egwu n'Eziagulu Otu abalị atọ tupu ọ daa ọrịa.",
    "Ọdụmobi che na ọnwụ Udoji bụ ohere ụmụnna ya nwere iji chụpụ nwunye ya ahụ ha chere na-agba n'ezi.",
    "Kedu ebe Igbo si?",
    "O  kwukwara na Ajuese efughị efu dịka ndị mmadụ si ekwu na soshal midia kama ọ bụ ụmụnwanne ya kpọrọ ya zoo maka ihe ihere mere ya.",
    "Ajụese kwukwara na ọ nọ be nwanne ya ugbua.",
    "Ọdụmobi sị na onye uweojii bịara ịzọpụta ya bụ nwaanyị n'aka ndị gbara ya ọtụ, ndị ahụ dọkara akwa ya, \"mana ha agbaala ọsọ ugbua maka na ha ma ajọ ihe ha mere\".",
    "Akụkọ a mara ime n'ala ịchọpụta ebe Igbo si",
    "Ọnụ na-ekwuru ndị Uweojii Anambra steeti bụ Tochukwu Ikenganya sị na e jidela otu n'ime ndị kpara arụ a, na ha ka na-enyocha ya bụ ihe onyonyo ha nwetere ịchọpụta ndị ọzọ mere ya bụ ihe.",
    "Ọ sịkwa na ya bụ nwaanyị akpọghị aha ya na nata ọgwụgwụ n'ụlọọgwụ ugbua.",
    "E lielarị Udoji kemgbe ka ọ dị ugbua.",
    "Ajuese sị na ya achọghịzị ịnọ n'Aguleri ka ma ya chọrọ ịpụ ebe ahụ bụ ebe ọ ji ike isi mere akaọrụ gbaala obodo ọzọ.",
    "NA EME UGBU A Russia and Ukraine conflict: Ụgbọelu ebulatala ndị Naịjiria 301 ọzọ",
    "Gee ntị, BBC Nkejielekere 7 gara aga",
    "'Ndị Aguleri ga-ebuso ndị gbara nwaanyị ahụ ọtọ kpụgharịa ya n'obodo' - Odumobielekere 5 gara aga",
    "Etinyela ụbọchị ezumike na mba Senegal iji ṅụrịa maka mmeri iko Afcon 20217 Febụwarị 2022",
    "Aka akparala Mason Greenwood maka ebubo ịkpa nwaagbọghọ ajọ aka30 Jenụwarị 2022",
    "Afcon 2021: Lee ụmụnwaanyị na-eri ego ndị Super Eagles20 Jenụwarị 2022",
    "Mba Ghana ga-ewepụ Milovan Rajevac dịka onye nkuzi otu bọọlụ ha22 Jenụwarị 2022",
    "AFCON 2021 Tournament: Etu Naịjirịa si kwụrụ n'AFCON a kamgbe ọ malitere9 Jenụwarị 2022",
    "Naijirịa akụnyela Sudan akpụ anya15 Jenụwarị 2022",
    "Vidio, Nkọwa ndị ọkaiwu gbasara ikpe Dave Umahi, Duration 32,229 Maachị 2022",
    "Glaucoma: Ọrịa ọjọọ nwere ike ime ka anya pịa mmadụ n'otu ntabi anya8 Jenụwarị 2021",
    "Glaucoma, Astigmatism, Conjuctivitis na ọrịa ndị ọzọ nwereike inye anya gị nsogbu5 Febụwarị 2022",
    "'Ndị Aguleri ga-ebuso ndị gbara nwaanyị ahụ ọtọ kpụgharịa ya n'obodo' - Odumobi",
    "Nwoke lekwa ihe nwereike igbu gị n'elu nwaanyịEmelitere ikpeazụ na: 10 Febụwarị 2020",
    "Stanley Obi and Sarah Mudge death: Etu enyinwaanyị ochie onye Naịjirịa siri mụnye onwe ya na ya bụ nwoke ọkụ",
    "A kpọghachịtala Fada James Anelu eboro ebubo ịkwụsị egwu Igbo n'ụlọụka ya",
    "Ụlọikpe ukwu na Osun steeti anapụla Sinato Ademola Adeleke mmeri omeriri dịka onye nnọchite anya PDP na ntuloaka ime ọlụ",
    "Ọ bụghị Ebubeagụ wakporo ụlọ Abia Onyike- Gọọmentị Ebonyi",
    "Igbo Proverbs: I dabanye n'ọnọdụ ndị a, were ilu igbo ndị a kwuo okwuEmelitere ikpeazụ na: 7 Juun 2020",
    "Afcon 2021: Lee ụmụnwaanyị na-eri ego ndị Super Eagles",
    "Ihe mere ndị mmadụ ji eze 'ihe nsori'Emelitere ikpeazụ na: 9 Mee 2019",
    "Uru ọmụgwọ n'omenala IgboEmelitere ikpeazụ na: 15 Maachị 2018",
    "Ihe mere ị ga-eji nwee ntụkwasiobi na BBC News",
    "Usoro Ojiji",
    "Gbasara BBC",
    "Iwu Nzuzo",
    "Kuki",
    "Kpọtụrụ BBC",
    "AdChoices / Do Not Sell My Info",
    "© 2022 BBC. BBC anaghị ahụta maka ọdịnaya nke saịtị ndị dị na mpụga. Usoro anyị maka njikọ dị na mpụga."
  ]
}