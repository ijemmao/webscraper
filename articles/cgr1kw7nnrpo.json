{
  "published": "15 Maachị 2023",
  "sentences": [
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "Akụkọ",
    "Egwuregwu",
    "Ihe nkiri",
    "Nke ka ewuewu",
    "N'akụkụ Igbokusu dị na Lekki ebe ndị omekome chụrụ ndị mmadụ ọsọ ma ghasaa ngwa ntuliaka na Legọs, 25 Febụwarị 2023",
    "N'ụbọchị 27 nke ọnwa Febụwarị bụ abalị abụo emechara ntuliaka ọkwa onyeisiala na Naijirịa, ụfọdụ ndị amaghị ndị ha bụ nwara ịwakpo ndị Igbo na-azụ ahịa n'ahịa Mandilas dị na Legọs.",
    "Otu onye na-ere ahịa ebe ahụ gwara BBC na ha niile nọ n'ime ọdọ ahịa ha mgbe ụfọdụ ndị omekome ji osisi na mma malitere ịchụ ndị mmadụ ọsọ.",
    "\"Anyị malitere ịgba ọsọ ma kpọchie ọdọ ahịa anyị mana o teghi aka ndị uweojii na ndị agha abịa ebe ahụ nke mere ka ndị ahụ gbapụ ọsọ\" ka o kwukwara.",
    "Nke a bịara dịka akpọpụtara aha Peter Obi dịka onye meriri Legọs dịka otu steeti na ntuliaka ọkwa onyeisiala.",
    "Ebe foto si, Benjamin Hundeyin/Twitter",
    "Benjamin Hundeyin na-ekwuchitere ndị uweojii nke Legọs steeti.",
    "Mana ndị uweojii na Legọs kwuru na ọ bụ akụkọ ụgha na awakporo ọdọ ahịa dị ịcheiche ebe ndị Igbo na-azụ ahịa.",
    "Ọnụ na-ekwuru ha na steeti ahụ bụ Benjamin Hundeyin gwara BBC na \"ọ bụ naanị na Mandilas ka e nwere obere nsogbu mana ndị nchekwa ruru ebe ahụ n'oge ma gbochie ọgbaghara ịdapụta\".",
    "Dịka abalị ole na ole gachara nke a mere, akụko pụtara ihe na ọkụ gbara ahịa Akere dị na Ajegunle ebe ndị Igbo na-azụkarị ahịa.",
    "Ndị uweojii nakwa ndị ọrụ mmenyụọkụ kwetara na ha na-enyocha ya dịka ihe \"edoghi anya\" nakwa na o nwereike ịbụ \"ọkụ mmadụ mụnyere\".",
    "Ọkụ a gbara n'ụbọchị Maachị 8 dịka ọ fọrọ naanị abalị atọ tupu a tụọ vootu nke ọkwa Gọvanọ tupu ngalaba INEC ehigharịa ya.",
    "Gọvanọ Legọs steeti bu Babajide Sanwo-Olu gara leta ndị ọkụ ahụ metụtara ọdọ ahịa ha ma kwe ha nkwa ịnyocha ihe mere rue na isi njedebe ya.",
    "Ndị ahịa ahụ n'onwe ha na-ekwusi ike na ha cheere na ọ bụ okwu ndọrọndọrọ ọchịchị mere e ji gbaa ụlọahịa ha ọkụ.",
    "Ebe foto si, Getty Images",
    "Mgbe ndị agha wụchiri n'ogige ahịa Lagos Island iji gbochie ọgbaghara ịdapụta ebe ahụ.",
    "Ihe ndị ahịa ha gbara ọkụ n'Ajegunle gwara BBC Igbo9 Maachị 2023",
    "Akere Market Fire: O nwere ihe jikọrọ ọkụ gbara ahịa a na egwu a na-eyi ndị Ọwụwa Anyanwụ na Legọs- Ohaneze15 Maachị 2023",
    "Ihe mere m ji laghachi ga tụọ vootu n'agbanyeghị ndị omekome wakporo m27 Febụwarị 2023",
    "Ebe foto si, Screenshot/Other",
    "Ihe onyonyo gosiri ebe otu onye na-amaja ndị mmadụ na ha tụọrọ APC maọbụ ha apụọ n'ọgbọ ntuliaka ahụ.",
    "Iji ma atụ, n'ụbọchị ntuliaka bụ Febụwarị 25, ihe onyonyo malitere ifegharị ebe otu nwoke na-amaja ndị bịara ịtụ vootu.",
    "Ọ sị \"Ka m kwuo ya ọzọ, o nwee onye Igbo ọbụla chọrọ ịnwa onwe ya, bịa tụọ vootu ebe m ka kwụ ebe a\"",
    "N'ihe onyonyo ọzọ, nwoke ọzọ na-ekwu \"ebe a bụ mpaghara APC. Ọ bụrụ na ị gaghị a tụrụ APC laghachi n'ụlọ gị, o nweghi onye sị gị pụta\".",
    "Ngalaba Disinformation nke BBC enweghi ike chọpụta ebe ọ bụ kpọm kwem esetere ihe onyonyo ndị ahụ mana ha chọpụtara na o nweghi ebe ọzọ onyonyo ahụ dị .",
    "Ebe foto si, Followlasg/Twitter",
    "Gbenga Omotosho bụ Kọmịshọna mgbasaozi nakwa atụmatụ na Legọs steeti.",
    "Kọmịshọna mgbasaozi na atụmatụ na Legọs steeti bụ Gbenga Omotosho tinyere ọnụ n'okwu a.",
    "O kwenyere na mmaja ndị ahụ dị n'ime onyonyo na-efegharị bụ eziokwu ma kwuo na ndị uweojii anwụchiela nwoke ahụ na-amaja ndị mmadụ.",
    "O kwukwara na nwoke ahụ abụghị onye ndị mmadụ cheere na ọ bụ dịka esi ekwu na soshal midia.",
    "Ihe ọzọ o kwuru bụ na gọọmentị Legọs steeti na-akatọ mmegbu nakwa ịkpasa agbụrụ ọbụla agwa ọjọọ mgbe niile.",
    "Dịka o si kwuo, o rubeghi ịma ma ọ bụ okwu agbụrụ bụ ihe kpatara ọkụ gbara na  ahịa Akere n'ihi na nyocha mbụ na-ekwu na ikekwa ọ bụ na e nwere ebe adọbara mmanụ agbịdị ụgbọala n'ime ahịa ahụ.",
    "\"Gọvanọ Sanwo-Olu na-ezute ndị isi ahịa nakwa otu dị icheiche n'ahịa ebe ndị Igbo juru... mmekọ dị n'etiti ndị ahịa na gọọmentị Legọs steeti dị na mma\"",
    "\"Nke a mere ka ndị mmadụ ghara inye onwe ha nsogbu ugbua\" ka Omotosho kwuru.",
    "Ebe foto si, Oba Rilwan Akiolu/Facebook",
    "Oba Rilwan Akiolu, Eleko nke Eko bụ Oba Legọs steeti",
    "Hundeyin na-ekwuru ndị uweojii kọwara na anwụchiri ọtụtụ mmadụ maka ịmaja ndị bịara itụ vootu.",
    "N'agbanyeghi nke a, ndị mmadụ ka na-ekwu na soshal midia na gọọmentị Legọs steeti emezubeghi ihe ha kwesiri ịhụ na akwụsịrị mwakpo na mmaja a kpam kpam.",
    "Iji ma atụ, n'afọ 2015, Oba na-achị Legọs bụ Rilwan Akiolu pụtara n'ime ihe onyonyo wuru ewu mgbe ahụ na-amaja ndị Igbo n'otu nzụkọ ya na ha nwere na onye ọbụla atụnyeghịri onye nke ọ (Oba) na-akwado, na \"a ga-atụnye onye ahụ n'ime Lagoon (mmiri)\".",
    "Onye ahụ ọ na-akwado bụ Akinwunmi Ambode mechara merie ntuliaka dịka Gọvanọ Legọs mgbe ahụ.",
    "Ọzọ, n'afọ 2019, ụlọ ntaakụkọ The PM News nakwa ThisDay Newspaper buru akụkọ gosiri na ndị omekome kposara ntụliaka n'ebe akpọrọ Okota dị na Legọs ma mechaa malite ịwakpo ụlọahịa ndị Igbo n'ọtụtụ ebe dị na Legọs ma na-ebo ha ebubo akwadoghi ndị ha bu n'uche.",
    "Hundeyin kwukwara ọzọ na n'agbanyeghị na ha bụ ndị uweojii na-anwa ike ha niile ịhụ na ha gbochiri mmaja na mwakpo na-esokarị ntụliaka apụta, ọ kachasị nsogbu agbụrụ, na \"ị gaghị ewepụnwu ya kpam kpam mana o nwereike ịbelata\".",
    "\"O zughi oke ikwu na o mere na 2019, o mere na 2023...gịnị meziri o ji eme ọzọ? O nwereike bụrụ na n'afọ anọ ọzọ e mebe ntụliaka, nsogbu ndị a ka ga-adị ya\" ka Hundeyin kwukwara.",
    "Dịka ihe si kwụrụ ugbua, onyeisi ndị uweojii bụ Usman Alkali Baba agwaala kọmịshọna ndị uweojii dị icheiche ha mechie okwu nsogbu ntuliaka niile ha ji ma nyefee ya n'aka ngalaba Inec ka ha were kpụpụ ndị ahụ ụlọikpe.",
    "National security",
    "Naijiria",
    "Nchekwa ndị ụwe ojii",
    "Ntuliaka onyeisiala Naịjirịa 2023",
    "Mkparịtaụka Peter Obi na David Oyedepo adaghị iwu - Kenneth Okonkwoelekere 7 gara aga",
    "NA EME UGBU A Pope Francis esonyela n'emume ụka 'Palm Sunday' taa dịka ọ gbakerela n'ọrịaelekere 9 gara aga",
    "Kedụ etu e si ahọpụta ndị ọkaikpe 'Supreme Court' nke Naịjirịa?otu elekere gara aga",
    "<img sizes=\"(min-width: 1008px) 400px\" srcSet=\"https://ichef.bbci.co.uk/news/400/cpsprodpb/103C4/production/_128200566_whatsubject.jpg 400w\" src=\"https://ichef.bbci.co.uk/news/400/cpsprodpb/103C4/production/_128200566_whatsubject.jpg.webp\" alt=\"Onye na-akpụ ụzụ\" width=\"976\" height=\"549\" class=\"e3vrtyk0 bbc-rb7xa0 e1mo64ex0\"/>Body Goals 2023: Etu ị ga-esi nweta ụdịrị ahụ ị chọrọ n’afọ a6 Jenụwarị 2023",
    "<img sizes=\"(min-width: 1008px) 400px\" srcSet=\"https://ichef.bbci.co.uk/news/400/cpsprodpb/4281/production/_128152071_fe4e6b70-f7a5-4f0f-9293-b4a4748f0583.jpg 400w\" src=\"https://ichef.bbci.co.uk/news/400/cpsprodpb/4281/production/_128152071_fe4e6b70-f7a5-4f0f-9293-b4a4748f0583.jpg.webp\" alt=\"Pele\" width=\"995\" height=\"540\" class=\"e3vrtyk0 bbc-rb7xa0 e1mo64ex0\"/>Ọgbaa bọọlụ ama ama bụ Pele anwụọla29 Disemba 2022",
    "<img sizes=\"(min-width: 1008px) 400px\" srcSet=\"https://ichef.bbci.co.uk/news/400/cpsprodpb/B5A4/production/_128200564_flvmelaxgaa2lpp.jpg 400w\" src=\"https://ichef.bbci.co.uk/news/400/cpsprodpb/B5A4/production/_128200564_flvmelaxgaa2lpp.jpg.webp\" alt=\"Carney Chukwuemeka\" width=\"833\" height=\"469\" class=\"e3vrtyk0 bbc-rb7xa0 e1mo64ex0\"/>Onye bụ Carney Chukwuemeka a yiri ndị Mancity egwu?6 Jenụwarị 2023",
    "<img sizes=\"(min-width: 1008px) 400px\" srcSet=\"https://ichef.bbci.co.uk/news/400/cpsprodpb/5272/production/_128160112_af07afcf-8573-403f-b71b-079b02ae076b.jpg 400w\" src=\"https://ichef.bbci.co.uk/news/400/cpsprodpb/5272/production/_128160112_af07afcf-8573-403f-b71b-079b02ae076b.jpg.webp\" alt=\"Ụwa niile adaala juu dịka a na-akwanyere Pele ugwu dịịrị ya.\" width=\"624\" height=\"397\" class=\"e3vrtyk0 bbc-rb7xa0 e1mo64ex0\"/>Etu Buhari, Neymar, Mbappe, Ronaldo na ndị ọzọ si akwanyere Pele ugwu30 Disemba 2022",
    "<img sizes=\"(min-width: 1008px) 400px\" srcSet=\"https://ichef.bbci.co.uk/news/400/cpsprodpb/B31E/production/_128045854_gettyimages-1245705790-1.jpg 400w\" src=\"https://ichef.bbci.co.uk/news/400/cpsprodpb/B31E/production/_128045854_gettyimages-1245705790-1.jpg.webp\" alt=\"Messi\" width=\"976\" height=\"549\" class=\"e3vrtyk0 bbc-rb7xa0 e1mo64ex0\"/>World Cup Final: Argentina ebuliela iko mbaụwa 202218 Disemba 2022",
    "<img sizes=\"(min-width: 1008px) 400px\" srcSet=\"https://ichef.bbci.co.uk/news/400/cpsprodpb/CCA5/production/_127998325_079a3f8a-f834-4b06-b5e0-52663abda42d.jpg 400w\" src=\"https://ichef.bbci.co.uk/news/400/cpsprodpb/CCA5/production/_127998325_079a3f8a-f834-4b06-b5e0-52663abda42d.jpg.webp\" alt=\"Ndị otu bọọlụ Morocco na-enwe aṅụrị\" width=\"1024\" height=\"576\" class=\"e3vrtyk0 bbc-rb7xa0 e1mo64ex0\"/>Lee ihe anọ Naịjirịa kwesịrị ịmụta n'aka Morocco n'iko mba ụwa nke afọ a18 Disemba 2022",
    "<img sizes=\"(min-width: 1008px) 400px\" srcSet=\"https://ichef.bbci.co.uk/news/400/cpsprodpb/6648/production/_128048162_692ee8c1-0cfc-45eb-8ea1-7c2352d08253.jpg 400w\" src=\"https://ichef.bbci.co.uk/news/400/cpsprodpb/6648/production/_128048162_692ee8c1-0cfc-45eb-8ea1-7c2352d08253.jpg.webp\" alt=\"Messi\" width=\"800\" height=\"450\" class=\"e3vrtyk0 bbc-rb7xa0 e1mo64ex0\"/>World Cup Final 2022: Gịnị ka uwe ojii Emir Qatar yinyere Messi pụtara?19 Disemba 2022",
    "<img sizes=\"(min-width: 1008px) 400px\" srcSet=\"https://ichef.bbci.co.uk/news/400/cpsprodpb/10C53/production/_127719686_whatsappimage2022-11-20at3.23.29pm.jpg 400w\" src=\"https://ichef.bbci.co.uk/news/400/cpsprodpb/10C53/production/_127719686_whatsappimage2022-11-20at3.23.29pm.jpg.webp\" alt=\"Onye na-awụ mmiri n&#x27;isi\" width=\"976\" height=\"549\" class=\"e3vrtyk0 bbc-rb7xa0 e1mo64ex0\"/>FIFA World Cup Qatar 2022: Tekịnụzụ na-eme ka ọgbọegwuregwu dị n'ọzara jụọ oyi20 Nọvemba 2022",
    "<img sizes=\"(min-width: 1008px) 400px\" srcSet=\"https://ichef.bbci.co.uk/news/400/cpsprodpb/5D51/production/_127698832_whatsubject.jpg 400w\" src=\"https://ichef.bbci.co.uk/news/400/cpsprodpb/5D51/production/_127698832_whatsubject.jpg.webp\" alt=\"Messi, Suarez na Ronaldo\" width=\"976\" height=\"549\" class=\"e3vrtyk0 bbc-rb7xa0 e1mo64ex0\"/>World Cup Qatar 2022: Lee ụfọdụ ndị ọgba bọọlụ asọmpi a ga-abụ nke ikpeazụ ha19 Nọvemba 2022",
    "Ihe mere ị ga-eji nwee ntụkwasiobi na BBC News",
    "Usoro Ojiji",
    "Gbasara BBC",
    "Iwu Nzuzo",
    "Kuki",
    "Kpọtụrụ BBC",
    "AdChoices / Do Not Sell My Info",
    "© 2023 BBC. BBC anaghị ahụta maka ọdịnaya nke saịtị ndị dị na mpụga. Usoro anyị maka njikọ dị na mpụga."
  ]
}