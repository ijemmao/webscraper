[
  "Kimberly Dowdell, AIA, sitere na Detroit, Michigan, Kim bụ onye na-ese ụkpụrụ ụlọ na Chicago, onye na-emepe ụlọ, na onye nkuzi. Dowdell bụ onye isi ugbu a n'ọfịs HOK na Chicago, ọ rụkwara ọrụ dị ka onye isi ala nke 2019 ruo 2020 nke National Organization of Minority Architects (NOMA). Na Jụn 15, 2022, a họpụtara Dowdell dị ka osote onye isi oche mbụ na onye isi oche a họpụtara nke American Institute of Architects. Ọ ga-abụ onye isi oche nke  otu narị nke American Institute of Architects na nwanyị ojii mbụ ga-eje ozi na ọrụ ahụ.",
  "Dowdell tolitere na Detroit. Dowdell nwetara nzere Bachelor of Architecture na Mahadum Cornell n'afọ 2006 na Master ya na Public Administration na Mahadim Harvard n'afọ 2015.",
  "Mgbe ọ nọ na Cornell n'afọ 2005, Dowdell guzobere Social Economic Environmental Design (SEED) Network. Mgbe Cornell gasịrị, Dowdell rụrụ ọrụ n'ọfịs HOK na New York na 2008 tupu ọ gbanwee iji lekwasị anya na ụlọ na 2011.",
  "Mgbe ọ gụsịrị akwụkwọ na Mahadum Harvard na 2015, Dowdell rụrụ ọrụ na Ngalaba Ụlọ na Mweghachi Detroit ma na 2016 gaa na-arụ ọrụ na Century Partners na mmelite ziri ezi nke obodo ahụ. N'agbata afọ 2016 na 2019, Dowdell kụziri ihe owuwu na atụmatụ obodo na Mahadum Michigan.",
  "Dị ka onye isi na HOK, Dowdell malitere mmemme HOK IMPACT ma soro onyeisi oche nke Diversity Advisory gafee ụlọ ọrụ HOK niile zuru ụwa ọnụ."
]