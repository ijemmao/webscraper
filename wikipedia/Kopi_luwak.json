[
  "Kopi luwak (ejikwa civet coffee mara n'olu bekee) bụ ihe ọñụñụ kọfị sitere n'anụmanụ ahụ a na-akpọ édí (civet)",
  "Ọ bụ kọfị nke nwechara mkpụrụ osisi kọfị a na-agbarighị nke ọma n'ime ya, nke anụ édí n'ata nkwụ  nke mba Eshia (Paradoxurus hermaphroditus) riri ma nyụpụta ya dịka nsị",
  "A na-apịcha  mkpụrụ kọfị ndị a ka ha na-agafe n'eriri afọ edi ahụ, mgbe e mesịrị nyụpụta ya na na nsị ndị ọzọ, a na-ekpokọta ha. A na-achụ ma na-ejidekarị edi nkwụ mba Eshia ndị a n'ọhịa n'ebe ọdị ukwuu ma na-erekwa ha n'ahịa maka ihe a.",
  "A na-emepụta Kopi luwak karịsịa na agwaetiti Indonesia nke Sumatra, Java, Bali, Sulawesi, na East Timor",
  "A na-achịkọta ya n'ọtụtụ ọhịa ma ọ bụ mepụta ya n'ugbo dị n'àgwàetiti ndị dị na Philippines, ebe a na-akpọ ngwaahịa ahụ kape motit na mpaghara Cordillera, kapé alamíd na mpaghara Tagalog, kapé melô ma ọ bụ kapé musang na Mindanao, na kahawa kubing na Sulu Archipelago. 'Weasel coffee' bụ nsụgharị Bekee na-enweghị isi nke aha Vietnamese ya bụ cà phê Chồn"
]