[
  "Košava (Serbian Cyrillic: Кошава, a na-akpọ [kɔ̌ʃa navegador]) bụ ifufe oyi, nke na-efe n'ébé ndịda ọwụwa anyanwụ nke a na-ahụ n'akụkụ ndị dị N'ébé Ọwụwa Anyanwụ Europe na Balkans",
  "Ọ na-amalite na Ugwu Carpathian ma soro Danube n'ébé ugwu ọdịda anyanwụ site na mpaghara Iron Gate ebe ọ na-enweta mmetụta jet, wee gaa Belgrade",
  "Ọ nwere ike ịgbasa ruo n'ébé ugwu dị ka Hungary na n'ébé ndịda dị ka Niš na Sofia.",
  "N'ogè oyi, ọ nwèrè ike ime ka okpomọkụ daa ruo -30 °C (-22 )",
  "N'ogè ọkọchị, ọ dị jụụ ma nwee uzuzu",
  "Ọ na-adịgasị íchè n'ehihie, ọ dịkwa ike n'etiti 5:00 nà 10:00 n'ụtụtụ",
  "Košava na-abụkarị mpaghara nrụgide dị ala n'elu Oké Osimiri Adriatic na mpaghara nrụgide siri ike na ndịda Russia.",
  "A na-ejikwa aha ahụ eme ihe n'ụzọ ọdịnala n'ebe ugwu ọdịda anyanwụ Bulgaria iji gosipụta ifufe ugwu ọwụwa anyanwụ ma ọ bụ nke ọwụwa Anyanwụ. E nwèrè ókwú na-ekwu, sị: \"Mgbè košava na-afụ, Nišava na-ajụ oyi\".",
  "Ọsọ na ọbịbịa nké ifufe Košava belatara site n'afo 1949 ruo afọ 2010. Otu nnyocha ahụ gosiri na Košava na-adịkarị ụbọchị abụọ ma ọ bụ atọ, ihe omume otu ụbọchị bụ ihe a na-adịghị ahụkebe.",
  "Ifufe Košava na-efegharị mgbè enwèrè nrụgide ikuku dị elu (an anticyclone) n'ébé ọwụwa anyanwụ Europe na / ma ọ bụ ọdịda anyanwụ Eshia na nrụgide dị ala (a cyclone) na etiti na / maọ bụ ọdịda ọdịda anyanwụ mpaghara Mediterenian. Otú ọ dị, anticyclone siri ike bụ isi ihe na-akpata ifufe Košava",
  "Košava bụkwa oké ifufe na-efe n'ime oghere. Enwèrè ike ịkọ ọdịnihu Košava n'ụzọ gárá nke ọma site na iji nrụgide dị n'elu ugwu na ọdịiche dị n'etiti okpomọkụ."
]