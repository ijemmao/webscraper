[
  "Collette Nwadike (a mụrụ n'6 Eprel n'afọ 1991 bụ onye ngosi ihe nlere anya uwe nke Naijiria, eze nwanyị nma na onye na-eme ihe nkiri na Nollywood",
  "Ọ nọchitere anya Naịjirịa n' Exquisite Face of the Universe Pageant na Sao Tome were pụta onye mmeri, bụrụ onye Afrịka mbụ mere nke a",
  "N'afọ 2014",
  "Ọ bụkwa onye mmeri nke Miss Tourism nke Naijiria",
  "Otu ọnwa o merichara makwa mee njem nkwanye ugwu, e mere ya S.A nke Gọvanọ nke Anambra Steeti bụ Chief Willie Obiano",
  "Ọ bụ onye nnọchianya nke akara Miss Tourism Nigeria.",
  "A mụrụ Collette n'ụbọchị nke 6 n'Eprel afọ 1991 na Makurdi,dị na Benue Steeti, n'ezinụlọ Maazị na Oriakụ Simon na Angelina Nwadike",
  "O nwere ụmụnne nwanyị ise na nwanne nwoke ma bụrụkwa nwa nwanyị ikpeazụ na nwa nke abụọ",
  "N’agbanyeghi na ọ bụ nwaafọ Nise di na Awka -South Local Government Area, n'Anambra Steeti, Nwadike tolitere na Makurdi n’etiti Naijiria, ebe ọ gara ụlọ akwụkwọ praịmarị na nke junịọ sekọndịrị tupu ya agaa Legos iji mechaa ụlọ akwụkwọ sekọndrị ya",
  "N'ajụjụ ọnụ ya na Nwadike kwuru, o kwuru, sị: \"Dịka nwata nwanyị na-etolite etolite, a na-ahụkarị onwe m dịka eze nwanyị mara mma mgbe m dị afọ atọ",
  "A nọ m na-elekwasị ndị dị ka Bianca Odumegwu-Ojukwu, Regina Askia-Williams anya",
  "A hụrụ m otú ha si maa mma na otú ha si a muke",
  "E chere m ị dị ka ndị a otu ụbọchị! Nke a bụ nrọ m rọgoro ogologo oge",
  "Ọ dịkwa ka m na-ebi nrọ m ugbu a",
  "\"  Ọbụnadị ka nwatakịrị, o nwere ọchịchọ nke ịbụ eze nwanyị mara mma ; a kpọrọ ya adaeze n’etiti ndị ezi na ụlọ na ndị enyi ya",
  "O nyeere ya aka n'afọ 2001 mgbe o lechara Agbani Darego,  \n[ <span title=\"This claim needs references to reliable sources",
  "(July 2017)\">see okwu dị mkpa</span> ]",
  "Collette gara God's Heritage Nursery and Primary School, Makurdi,na Benue Steeti (1993-1995) na Holy Ghost Nursery and Primary School, Makurdi,na Benue Steeti n'afọ 2000",
  "O mechara gaa Anglican Secondary School, Makurdi, Benue Steeti site n'afọ 2001 ruo afọ 2006, were gụchaa O'Level na Caro Secondary School, Olodi-Apapa, Legos Steeti",
  "Mgbe ọ gbara afọ iri na isii n’afọ 2007, a nabatara ya na mahadum nke Nnamdị Azikiwe dị n’Awka ebe ọ gụrụ asụsụ bekee na agụmagụ n’okpuru prọfesọ Joy Chinwe Eyisi na Rems Umeasiegbu dịka ndị nkuzi a ma ama.",
  "N'ajụjụ ọnụ Collette Nwadike banyere kọọsụ ọ gụrụ na mahadum, o kwuru, sị, \"E nwetara fọọmụ ya na onwe m, m were denye Asụsụ Bekee na Agụmagụ n'oge mbụ, ma mgbe enyeghị m ya, m nwetara fọọmụ ọzọ ma denyekwa kọọsụ ahụ nke ugboro abụọ",
  "Mmasị m nwere n’asụsụ Bekee bụ n’agụmagụ n'ezie",
  "E nwere m mmasị n'ịgụ akwụkwọ,nke ahụ bụ otu n'ime ihe mere m ji gaa ị gụ kọọsụ a",
  "E nwere m mmasị na akwụkwọ agụmagụ ndị Naijiria",
  "\"",
  "Tupu Nwadike a bụrụ eze nwanyị mara mma, ọ gụpụtala ma sonye n'asọmpi ụdị dị iche iche ma gosipụta ya n'ọtụtụ ihe ngosi uwe",
  "Ọ na-arụ ọrụ, ya na ụfọdụ ndị ọkachamara a maara ọfụma n'eyimeyi na ndị staịlisti na Naijiria",
  "Nwadike e kpebiela ọtụtụ asọmpi ị ma nma, ya na asọmpi eyimeyi na ngosi uwe gụnyere Miss Tourism Nigeria 2015 na Mr",
  "Universe Nigeria 2015.",
  "Collette Nwadike e sonyela n’asọmpi ị ma mma dị iche iche dịka Miss Global Nigeria na Miss Earth Nigeria, ebe ọ bụ onye osote",
  "N'afọ 2014,e kpuwere Nwadike okpu mmeri Miss Tourism Nigeria, e mere n'ọnwa Mee na Legos Steeti, na Naijiria",
  "Ọ nọchitere anya Anambra steeti, n’ime ndị asọmpị iri atọ na ise ndị ọzọ na-anọchite steeti ha",
  "Mgbe e mechara nyocha, e nyere Nwadike okpu mmeri n’abalị ahụ; anya ya juputara na anya mmiri nke obi uto",
  "Otu ọnwa ka e kpnyechara ya okpu mmeri Miss Tourism nke afọ 2015, ọ gara njem nkwanye ugwu i leta Gọvanọ nke Anambra Steeti bụ Chief Willie Obiano",
  "Ha gagharịrị na steeti i ji hụ ebe nlegharị anya dị iche iche",
  "Na nleta ya, akpọpụtara ya ị bụ Onye ndumodu Gọvanọ maka njem",
  "Kemgbe ahụ, Nwadike na-arụ ọrụ na Gọọmentị Steeti gụnyekwa ọrụ ọzọ ọ na-arụ.",
  "N'ọnwa Disemba afọ 2015, ọ nọchitere anya Naịjirịa na Exquisite Face of the Universe nke e mere na Sao Tome and Principe, nke metụtara ihe karịrị ndị asọmpi iri ise sitere mba dị iche iche nke ụwa",
  "O meriri were nweta okpueze nke mere ka ọ bụrụ nwanyị ojii mbụ meriri n'asọmpi ahụ",
  "Ya na ndị ome ihe nkiri ochie na Nollywood arụkọọla ọrụ, dị ka Obi Emelonye, Ikechukwu Onyenka, Kasvid Movies, SimonPeaceMaker, Ndave David Njoku dgz",
  "Ọ bụ onye isi ụlọ ọrụ nke Screen Goddess Global Productions ma nwee ọganihu na usoro ihe nkiri ya bụ African Beauty nke e gosipụtabeghi na ihe onyonyo",
  "Dịka nwata,ọtụtụ ndị ngosi uwe mara mma na ndị na-eme ihe nkiri nwere uwe mara mma na-amasị ya",
  "Ọ gara maka asọmpi ịma mma nke izizi ya ebe ọ sonyere na 2010 Miss National Association of Students of English and Literary Studies (NASELS), Unizik Chapter, mana ọ dara",
  "Mgbe ahụ, ọ nọ n'afọ mbụ ya na mahadum",
  "Ọ gara n’ihu ịzọ ọkwa Miss (UNIZIK) Mahadum nke Nnamdi Azikiwe ma daa",
  "O chere maka ị nwale asọmpi na-bụghị asọmpi ụlọ akwụkwọ were gaa Most Beautiful Girl in Nigeria (MBGN), mana ọ dị mwute na ọ gafeghị nnyocha ahụ",
  "O gafere nnyocha nke Port Harcourt mana ọ kwụsịrị na nke Legos",
  "Mana ọ daghachighị azụ, ọ gara Miss Earth Nigeria, ebe ọ banyere n'ogige ha dị na Lekki,na Legos ma mee nke ọma n'ogige ahụ n'agbanyeghị na ọ pụtaghị otu n'ime ndị meriri n'ikeazụ",
  "E mere mmemme a na \"Incubator\"",
  "E nyere ya nrite Miss Earth Photogenic",
  "Ọsọ ya ịbụ eze nwanyị mara mma gara n'ihu n'afọ 2012 mgbe ọ zọrọ asọmpi Miss Global Nigeria",
  "Nkwado nke nne ya gbara ya ume,o were chọpụta na ọ pụghị ị kwụsị, ị chọ i weta obi ụtọ na i me ka nrọ ya bịa na mmezu",
  "Ọ zọrọ ọkwa Most Beautiful Girl in Abuja were pụta onye nke atọ n'afọ 2013",
  "N’afọ 2014,ọ hụrụ ihe omume  Miss Tourism nke Naịjirịa na ntanetị",
  "Ọ gara nnyocha n'Owerri,nke Imo Steeti",
  "Ọ nọchitere anya Anambra steeti",
  "E mere ihe omume a n'ụbọchị nke 17 n'ọnwa Mee nke afọ 2014 ma mee ya na Ruby Gardens"
]