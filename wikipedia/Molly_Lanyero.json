[
  "Molly Lanyero (amụrụ na 24 Febụwarị na afo 1975) bụ onye ndọrọ ndọrọ ọchịchị Ugandan nke a họpụtara na Nzukọ Ndị Omeiwu nke 10 (na afo 2016 ruo na afo 2021), dị ka onye nnọchi anya nwanyị distrikti na-anọchite anya distrikti Lamwo",
  "N'ọnwa Julaị na afọ 2016, a họpụtara ya dị ka onye na-ahụ maka akụ na ụba nke otu ndị omeiwu Acholi nke nwere mmadụ iri abụọ na ise, nke gụnyere ndị omeiwu si n'ógbè Acholi na 10th Parliament.  Ọ bụ onye otu National Resistance Movement (NRM)",
  "Lanyero na-eje ozi na Kọmitii Ndị omeiwu na-ahụ maka ihe ndị ruuru mmadụ na Kọmiti Ndị omeiwu maka agụmakwụkwọ na egwuregwu, ọ bụkwa onye otu Uganda Women Parliamentary Association (UWOPA).",
  "Molly Lanyero gara Shimoni Demonstration School ruo na afo 1988. N'afọ 1992, ọ nwetara asambodo agụmakwụkwọ nke Uganda (UCE) site na St",
  "Joseph's Senior Secondary School Naggalama N'afọ 1995, ọ nwetara asambodo agụmakwụkwọ nke Uganda Advanced Certificate of Education (UACE), site na Bweranyangi Girls' Senior Secondary School. Mgbe ahụ na afo 1997, ọ nwetara diplọma na agụmakwụkwọ sekọndrị site na Institute of Teacher Education Kyambogo (ITEK), nke bụzi akụkụ nke Mahadum Kyambogo. Lanyero gụsịrị akwụkwọ na Mahadum Makerere E nyere ya nzere Bachelor of Arts na Social Sciences na afo 2001 na Master of Arts na Peace and Conflict Studies na afo 2008.",
  "N'agbata afọ 2002 ruo afọ 2009, Ms Lanyero jere ozi dị ka osote onye isi ụlọ akwụkwọ na Hillside High School na Bunamwaya, mpaghara Kampala, isi obodo Uganda",
  "Ọ rụrụ ọrụ n'otu oge ahụ dị ka onye nhazi ọrụ maka Foundation for Early Childhood Education & Development, site na 2005 ruo 2007.",
  "Site na afo 2013 ruo na afo 2014, ọ bụ onye isi nchịkwa maka Regional Associates for Community Development, otu na-abụghị nke gọọmentị. N'afọ 2014 na afo 2015, ọ rụrụ ọrụ dị ka onye ndụmọdụ enyemaka na Embassy nke Japan na Kampala, Uganda.",
  "Na Jenụwarị na afo 2018, a kwụsịtụrụ Molly Lanyero, na ndị omeiwu anọ ndị ọzọ (Beatrice Atim Anywar, Edward Otto Makmot, Catherine Lamwaka na Margaret Odwa), n'òtù ndị omeiwu Acholi (APG), maka ịkwado iwelite afọ ole onye isi ala."
]