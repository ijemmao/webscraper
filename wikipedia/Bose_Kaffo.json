[
  "Bose Kaffo (onye a mụrụ n'ụbọchị nke 14 n'ọnwa Nọvemba nke afọ 1972 na Surulere,na Legos Steeti,nke Naijiria ) bụ onye egwuregwu ị pịa teniisi nke ala Naijiria nke gara asọmpi ise nke Olimpik site n'afọ 1992 ruo n'afọ 2008.",
  "Ọ bụ nwanyị Naijiria nke abụọ na-asọmpi n'egwuregwu Olimpik ise, ma a gụchaa onye ọgba ọsọ Mary Onyali",
  "Onye ọzọ ruru ihe ogo a n'afọ 2008 bụ Segun Toriola onye egwuregwu ị pịa teniisi",
  "Ka ọ na-eru ngwụcha nke asọmpi Olimpiki nke afọ 2008, naanị mmadụ iri na atọ na-egwu egwuregwu teniiss gburugburu ụwa pụtarala opekata mpe egwuregwu nke Olimpik ise",
  "Ndi ya na ya gbara abuo n’egwuregwu Olimpik bu Abiola Odumosu n’afo 1992 na Olufunke Oshonaike  site n’afo 1996 ruo n'afọ 2004.",
  "O nwetala ihe nrite iri na ise (ọla edo asaa) n'asọmpi o mere n’otu n’otu na ndị abụọ abụọ n’egwuregwu isii nke All-Africa Games site n'afọ 1987 rue n'afọ 2007, na-erite opekata mpe otu nrite n’egwuregwu ọbụla",
  "N'asọmpi o mere naanị ya, o ritere ọla edo n'afọ 1995, ọlaọcha n'afọ 1999 ma n'afọ 2007, na ọla nchara n'afọ 2003",
  "N'asọmpi ndị ha dị abụọ abụọ mee, o ritere ọla edo (ya na Olufunke Oshonaike) n’afọ 1995, n'afọ 1999, nakwazị n'afọ 2003, ọla ọcha n’afọ 1991, na ọla nchara n’afọ 2007",
  "Na Mixed Doubles, ọ ritere ọla edo n'afọ 1991 (ya na Atanda Musa ), n'afọ 1995 (ya na Sule Olayele ), na afọ 1999 (ya na Segun Toriola ) tinyere ọla ọcha n'afọ 1987 n'afọ 2003 yana ọla nchara n’afọ 2007",
  "Naịjirịa e meriela otu ọla edo na All-Africa Games."
]