[
  "Ịzụta nwunye, nke a na-akpọkwa ịzụrụ nwunye, bụ ọrụ ma ọ bụ ahia nke ịzụrụ nwunye dị ka ụdị ihe onwunwe",
  "Nke a na-eme ka nwanyị a na-alụ ọhụrụ nwee ike I bụ ihe aga eregharịa ma ọ bụ gbapụtahachi ya n'aka onye zụrụ ya",
  "Omume a na-aga n'ihu na-enwe nkwado siri ike n'akụkụ ụwa dịka China, North Korea, Vietnam na Africa",
  "Akọwapụtara nke a dị ka ka ụdị alụmdi na nwunye nke ịdị mma, omume a bụ nke iwu na-akwadoghị n'ọtụtụ mba.",
  "Otu n'ime ihe ndekọ mbụ e dekọrọ banyere ịzụ ahịa mgbere nwunye na North America nwere ike iso ụzọ nkọwa n'afọ 1619 na Jamestown, Virginia",
  "Ndị mbụ biri na Jamestown bụ nanị ndị nwoke Europe,  ọkọ akụkọ ihe mere eme Alf J",
  "Mapp Jr kwenyere na nke a nwere ike ịbụ n'ihi nkwenye na \"...ụmụ nwanyị enweghị ọnụ abịa na azụmahịa siri ike nke nwere ike ịkwada mwuli nke kọntinent",
  "\"  Site na akụkọ banyere ụnwụ nri, ọrịa na esemokwu, ụmụ nwanyị Europe na-atụ egwu na ịhapụ England na ịga njem n'ógbè ahụ ga-abụ nnukwu ihe ize ndụ",
  "N'ịbụ ndị na-enweghị ike ịchọta ndị nwunye, ọtụtụ ndị ikom họọrọ ịpụ n'ógbè ahụ",
  "Iji belata mgbahapụ , ndị isi obodo zigaghachiri mgbasa ozi na Europe, na-arịọ ka ụmụ nwanyị kwaga n'ógbè ahụ",
  "Ịgbalị ime ka ndị chọrọ ịlụ di na nwunye bịa Jamestown buụru ihe siri ike, Otú ọ dị, ihe mgbochi alụmdi na nwunye na senturi iri na asaa baara ndị ikom obodo ahụ uru",
  "Ị nweta ụlọ na ịrụ ụlọ na Europe dị oké ọnụ ahịa",
  "Ọ bụrụ na amụghị ha ebe akụnụba dị, ọtụtụ mmadụ ga-achọ inweta nnukwu ego tupu ha enwee ike ịlụ",
  "Ọtụtụ ndị inyom bekee na-arụ ọrụ tụgharịrị gaa n'ụlọ ọrụ iji nweta ego dị mkpa maka ịlụ di na nwunye na mbata na ọpụpụ alụmdi na nwunye nyere ya ụzọ ọzọ maka ihe ọzọ pụtara ọtụtụ afọ irụ ọrụ dị ala maka obere ụgwọ",
  "Ụlọ ọrụ Virginia nyere ụmụ nwanyị ndị họọrọ ịhapụ England maka nkwado nke ógbè ahụ ihe mkpali dị ka linen, uwe, ala, na nhọrọ ha nwere gbasara di ha chọrọ",
  "Mgbe ha họpụtara di, ọ ga-akwụ ụlọ ọrụ Virginia  pound ego otu narị na iri ise (70kg) nke \"ezigbo akwụkwọ\" ụtaba (nke bụ ihe dị ka $5000 USD na ego taa) iji kwụọ ụgwọ maka njem nwunye ha ga-aga n'ógbè ahụ",
  "Nke a bụ ka ụmụ nwanyị Jamestown si nwetara onwe ha aha \" ndị na-alụ ụtaba \"",
  "Otu n'ime ụdị ịzụ ụmụ nwanyị a na-ahụkarị n'oge a bụ ndị na-edobe akwụkwọ ozi",
  "A na-eme atụmatụ na e nwere ụlọ ọrụ 'iri iteghete na-ahụ maka ire na ịzụrụ ndị nwunye akwụkwọ ozi",
  "Ụlọ ọrụ ndị a nwere ebe nrụọrụ weebụ na-edepụta adreesị, foto, aha na akụkọ ndụ nke ụmụ nwanyị Puku iri abụọ na ise na-achọ di, ebe ndị di America bụ ndị ha kacha nwee mmasị",
  "Ọ bụ ezie na e nwere ụmụ nwanyị ndị e depụtara na saịtị ndị a sitere n'akụkụ ụwa nile, ma ihe ka ọtụtụ n'ime ndị na-esonye na áhiá nwanyị ọhụrụ ana-eziga ozi sitere na Russia na Philippines",
  "Dị ka ụlọ ọrụ ndị a si kwuo, pasenti iri nke ndị inyom na-ahọrọ ịghọ ndị na-alụ nwanyị ọhụrụ na-enwe ọganihu ma chọta di site na ọrụ ha",
  "Ụlọ ọrụ ndị ahụ na-ekwukwa na e nwere ihe dị ka alụmdi na nwunye Puku iri nke ndị ezigara akwụkwọ ozi kwa afọ, ebe ihe dị ka puku anọ sonyere alụmdi na nwunye ndị  metụtara ndị ikom na United States",
  "Mgbere Ịzụta nwunye bụ omenala ochie na China",
  "Ndị Kọmunist China kwụsịrị omume ahụ n'ụzọ dị ukwuu",
  "Otú ọ dị, omume nke oge a \"abụghị ihe ọhụrụ n'ime ime obodo\"; a na-akpọkwa ya dị ka alụmdi na nwunye mercenary",
  "Dị ka Ding Lu nke òtù na-abụghị ndị gọọmentị All-China Women's Federation si kwuo, omume ahụ nwere ịmaliteghachi n'ihi ụbara akụ na ụba China",
  "Site na 1991 ruo 1996, ndị uwe ojii China napụtara ihe karịrị ụmụ nwanyị na ụmụaka puku asato na asatọ ndị e resịrị n'alụmdi na nwunye na ịgba ohu, gọọmentị China kwukwara na ejidere otu puku na iri anọ na atọ ndị na-ere ahịa ihe metụtara ma gbaa akwụkwọ",
  "Ụfọdụ òtù na-ahụ maka ihe ndị ruuru mmadụ na-ekwu na ọnụ ọgụgụ ndị a ezighị ezi nakwa na ọnụ ọgụgụ ụmụnwaanyị a tọọrọ n'ezie ka ukwuu",
  "Bay Fang na Mark Leong kọrọ na US News &amp; World Report na \"gọọmentị na-ele azụmahịa ndị nwunye anya dị ka nsogbu ihere, ọ bụ naanị n'ime afọ ndị na-adịbeghị anya malitere ịnye ọnụ ọgụgụ ọ bụla, ọ na-agbalịkwa itinye uche na ndị inyom nwere nsogbu",
  "a zọpụtara karịa na ahia na-aga n'ihu.\"  Ihe kpatara ya gụnyere ịda ogbenye na ụkọ nwunye n'ime ime obodo (ụmụ nwanyị ime obodo na-aga obodo ịrụ ọrụ)",
  "Ka ụmụ nwanyị na-ahapụ ime obodo ịchọta ọrụ n'obodo ukwu, a na-ewere ha dị ka ndị na-adịghị ike \"ịbụ ndị a ghọgburu ma ọ bụ ịmanye ịghọ ndị na-akpali ndị ikom na-achọsi ike ịlụ nwunye.\"  Ụkọ nke ndị nwunye n'aka nke ya bụ n'ihi mmụba nke mmasị ọdịnala nke ndị di na nwunye China maka ụmụ nwoke site na amụma imụ otu nwa na 1979 na China",
  "Ụlọ akwụkwọ nkà mmụta sayensị nke China mere atụmatụ na n'afọ 1998, e nwere ndị ikom otu narị na iri abụọ maka ụmụ nwanyị otu nari ọ bụla, na enweghị ahaghị nhata n'ime ime obodo bụ ihe dị ka ụmụ nwoke otu narị na iri atọ maka otu narị nwanyị ọ bụla",
  "Mmụba nke ego a na-eri n'ụgwọ isi nwanyị bụ ihe na-ebutekwa ụmụ nwoke ịzụ ụmụ nwanyị maka nwunye",
  "Ihe ndị ruuru ire mmadụ na China na-ekwu na ọ dị ọnụ ala ka nwoke zụta nwunye n'aka onye na-ere ahịa ma ọ jiri puku yuan abụọ ruo puku yuan anọ karịa ịkwụ ụgwọ ego ọdịnala, nke na-adịkarị elu karịa puku yuan iri",
  "Maka ndị ọrụ obodo mepere emepe, ire nwunye bụ nhọrọ dị ọnụ ala, ebe ọ bụ na 1998 opekata mpe; Ndị ọrụ obodo China na-enweta ihe dịka $60 kwa ọnwa",
  "A na-esi na mba ndị dị ka Burma, Laos, Pakistan,  Vietnam na North Korea",
  "Ndị na-azụ ahịa nwunye nwunye na-ere ụmụ nwanyị dị ka ndị na-alụ di ọhụrụ ma ọ bụ ndị akwụna dabere na ọdịdị ahụ ha",
  "Aghụghọ a na-emekarị nke ndị na-alụ nwanyị ọhụrụ na-eji n'ịweta ndị nwunye maka ọrịre bụ inye ọrụ dị ka ụlọ ọrụ mmepụta ihe na kama ịtọrọ ha",
  "Ndị na-azụ ahịa nwunye nwere ike ịre nwa agbọghọ maka ọnụ ahịa $250 ruo $800 USD",
  "US$50 ruo US$100 nke ọnụ ahịa mbụ na-agara ndị isi  ntọ ebe ego ndị ọzọ ana-enweta na-agara ndị na-azụ ahịa na-ebutere  onye ahịa ha nwunye",
  "Ụmụ nwanyị China, ndị a zụrụ dị ka nwunye, ndị na-amụ ụmụ na-adịkarị mfe ịnọ n'ime alụmdi na nwunye",
  "Fang Yuzhu nke Òtù Na-ahụ Maka Ụmụ nwanyị China kwuru na ọ bụ \"echiche siri ike nke ọrụ\" nke ụmụ nwanyị China nwere, na echiche na ọ bụ ihe ihere ịhapụ di ha",
  "Yuzhu kwukwara na ụfọdụ ụmụ nwanyị nwere ike were alụmdi na nwunye ha mmanye dị ka nhọrọ ka mma maka ndụ ịda ogbenye na ịrụsi ọrụ ike nke ha ga-agbaso mgbe ha laghachiri n'ụlọ ma ọ bụ echiche na ụfọdụ ụmụ nwanyị nwere ike ọ gaghị eche na ha nwere ike ịchọta di ọzọ, ebe ọ bụ na ha \"enwelarị otu\"",
  "Mgbere Ịzụta nwunye bụ ihe ochie n'ọtụtụ mpaghara na India",
  "Ịzụta nwunye na-adịkarị na steeti India dị ka Haryana, Jharkhand,  na Punjab",
  "Dị ka CNN-IBN si kwuo, a na-azụta nwanyị, ree, na-akwaso ha ikọ n'ike ma lụnye nwanyị di na nwunye na-enweghị nkwenye\"  n'akụkụ ụfọdụ nke India",
  "A na-esi na Bihar, Assam na West Bengal na-azụta ihe ndị a na-alụ ọhụrụ",
  "Ọnụ ego nke nwanyị a na-alụ ọhụrụ (nke a na-akpọ paros na Jharkhand ), ọ bụrụ na azụrụ ya n'aka ndị na-ere ahịa, nwere ike na-eri n'etiti ihe dị ka puku anọ na puku iri atọ Indian rupees, nke pụtara $ 88 ruo $ 660 USD",
  "A na-akwụkarị nne na nna nwunye ana ere ihe ruru rupee 500 ruo 1,000 (ihe dị ka $11 ruo $22 USD )",
  "Mkpa ịzụta nwunye malitere site na oke nwanyị na nwoke dị ala",
  "Ụdị dị ala dị otú ahụ kpatara site na mmasị ịmụ ụmụ nwoke kama ịbụ ụmụ nwanyị, na nwanyị feticide",
  "Na 2006, dị ka BBC News si kwuo, e nwere ihe dị ka ụmụ nwanyị narị asatọ na iri isii na otu maka ụmụ nwoke otu puku ọ bụla na Haryana; na mba dị n'India n'ozuzu bụ ụmụ nwanyị narị iteghete na iri abụọ na asaa maka otu puku nwoke ọ bụla",
  "A na-azụta ụmụ nwanyị ọ bụghị naanị dịka ndị nwunye, kamakwa dịka ndị ọrụ ugbo ma ọ bụ ndị enyemaka ụlọ",
  "Ọtụtụ ụmụ nwanyị na-aghọ “ ndị ohu mmekọahụ nwoke na nwanyị ”  ma ọ bụ ndị ọrụ mmanye  bụ ndị e mecha eresịgharia ndị na -azụ ahịa mmadụ  iji mebie ọnụ ahịa ahụ",
  "Dị ka onye edemede Punjabi bụ Kirpal Kazak si kwuo, ire ụmụ nwanyị ka nwunye malitere na Jharkhand mgbe emechara ọbịbia Rajputs",
  "Ebo a na-eji ihe ịchọ mma chọọ ụmụ nwanyị mma maka ire ere",
  "Omume nke ire ụmụ nwanyị dị ka ndị na-alụ alụmdi belatara mgbe Green Revolution na India gasịrị, \"mgbasa nke ịgụ akwụkwọ\", na mmụba nke oke nwoke na nwanyị kemgbe 1911",
  "Otú ọ dị, ọnụ ọgụgụ ahụ dara na 2001",
  "Omume ịzụrụ nwanyị ka nwunye ghọrọ ihe v'eme nanị n'akụkụ ndị dara ogbenye nke ọha mmadụ dị ka ndị ọrụ ugbo, Castes Ahaziiri, na ebo",
  "N'ezinụlọ ndị dara ogbenye, ọ bụ naanị otu nwa nwoke na-alụ di na nwunye n'ihi ịda ogbenye na \"ozize nkesa  ala enwere\"",
  "Ịzụta nwunye na North Korea bụ ihe a na-ahụkarị n'ihi oke ịda ogbenye obodo ahụ na ụmụ amaala na-etinye ọtụtụ ihe ize ndụ ịhapụ obodo ahụ",
  "Ndị na-azụ ahịa mmadụ na-ewere nke a dị ka ohere ịzụ ahịa ụmụ nwanyị North Korea na-achọsi ike n'ofe obodo na China ọ bụghị mgbe niile ka ha n'éfè ha dị ka ndị ohu, mana tumadi ndị ụfọdụ dị ka ndị nwunye",
  "Mgbe ha rutere na alụmdi na nwunye, a na-ekwu na ndị inyom ndị a ka ana-amanye itu ime, ma ọ bụ mmetọ mmekọahụ na anụ ahụ site n'aka ndị di ha bụ ndị China",
  "Ọ bụ ezie na e nwere alụmdi na nwunye na-aga nke ọma, ọ na-esiri ha ike ịnote aka n'ihi iwu na-akwadoghị nke ụmụ amaala North Korea na-ngafe ókèala na-anataghi ikike, n'agbanyeghị na ụmụ nwanyị anọwo na mba ahụ ruo ọtụtụ afọ, ọ dịghị onye na-enye ha ma ọ bụ ụmụ ha ikike ịbụ nwa amaala",
  "N’ihi ya, a na-ejide ha ma zighachi ha n’ala nna ha ma ọ bụ debe ha na China ka ha chee ihe ga-esi n’imebi iwu pụta",
  "Ụlọ ọrụ dị gburugburu ụwa na-arịọ China ka ọ nye ọnụ ọgụgụ dị ukwuu nke ndị gbapụrụ na North Korea na-achọ ebe mgbaba, agbanyeghị  anabatabeghị arịrịọ ahụ",
  "Na South Korea, ịzụ nwunye anaghị adịkarị ka ọ dị na North Korea, n'agbanyeghị na ọ ka dị n'ụzọ dị iche iche",
  "Ọtụtụ n'ime ụmụ nwanyị a na-alụ ọhụrụ zụrụ na South Korea si n'akụkụ dị iche iche nke Eshia, nke sitere na ndịda ọwụwa anyanwụ, na mgbakwunye na ịzụ ahịa nwanyị di ka nwunye nke mba ụwa na South Korea ka aka n'enye nkwado n'ihi na ọnụ ọgụgụ ndị mmadụ na-ebelata",
  "Mgbere Ịzụta nwunye na Vietnam agaala n'ihu ịbụ ụzọ iwu na-akwadoghị, na-aghọ ụlọ ọrụ a na-ere ahịa kacha ere ahịa n'akụkọ ihe mere eme na nso nso a, karịsịa na gburugburu ógbè ugwu  na China",
  "Ụmụ nwanyị Vietnamese na- amaghị nwoke, site na afo iri na asatọ ruo  afọ iri abụọ na ise karịsịa, na-enwe nkwado anya iche site na ọtụtụ ndị ọzọ a maara dị ka quickie matchmaking ụlọ ọrụ maka East na Southeast Asia ndị ikom si South Korea, Taiwan, China, Malaysia na Singapore",
  "A na-ewere Virginity bu amaghị nwoke dị ka àgwà kacha baa uru na azụmahịa a ka a na-azụkarị ụmụ nwanyị Vietnamese na- amaghị nwoke na ọnụ ahịa dị elu",
  "Ọnụ ahịa mbuli dị iche n'etiti ụlọ ọrụ; Ọnụ ahịa ngwugwu dị n'etiti $5000  na $22,000 USD  nke gụnyere agbamakwụkwọ, visa, ule nyocha ahụike na nkuzi asụsụ",
  "Dabere na nyocha emere na Korea, pasenti iri isii na ise nke ndị Vietnamese zara  gụchara naanị ụlọ akwụkwọ praịmarị ma ọ bụ nke obere na sekondri",
  "Enweghị agụmakwụkwọ a nwere ike ịkọwa ihe ọmụma mmekọrịta ọha na eze dara ogbenye nke na-enye ohere ka ụlọ ọrụ a na-eto eto",
  "Ụmụ nwanyị Vietnam na- agba akwụna nye ndị mba ọzọ",
  "Site n'ịre mmekọahụ maka visa, a na-ewebata ha n'ọrụ ọhụrụ nke gụnyere ọrụ na ohu ụlọ",
  "Ụlọ ọrụ ngwa ngwa ndị a kpọtụrụ aha n'elu na-ejikọta umunwoke atọ ruo ise ka ha chọọ ndị nwunye Vietnamese",
  "Otu nke ndị ahịa a nwere ike na-ewepụta uru karịa, na-echekwara ụlọ ọrụ ahụ  ihe dịka pasenti iri ise rụọ iri na ụgwọ e mere atụmatụ na ọ ga-abụ $85,000 USD kwa njem",
  "Otu ihe ọtụtụ ndị mmadụ n'Africa na-ekwekọrịtaghị na ya bụ mgbere ịzụ nwanyị ka nwunye",
  "N'Afrịka, ịzụ ụmụ nwanyị na-achọkarị ime ihe megide mmasị ụmụ nwanyị kacha mma, na-eme ka ọtụtụ ndị nwee mmetụta nke ahaghị nhata nke nwoke na nwanyị yana enweghị nkwusosike na ngalaba ikike ụmụ nwanyị",
  "N’Ebe Ọwụwa Anyanwụ Africa, alụmdi na nwunye ụfọdụ na-agụnye ibufe ihe onwunwe ndị bara uru a na-enweta site n’ezinụlọ nke nwoke na-alụ nwanyị ọhụrụ ma nye ezinụlọ nke nwanyị a na-alụ ọhụrụ onyinye",
  "Ụfọdụ akpaokwu dị ka ọnụahịa nwunye, ego, akụnụba nwunye, na ụfọdụ okwu ụmụ amaala : \" lobolo \", \"mala\", \"bogadi\", na \"chiko\" niile na-emejupụta koodu dị iche iche nke ịzụrụ nwunye",
  "Akwụkwọ ndị dabara maka orure ụmụ nwanyị dị ka ndị na-alụ di gụnyere aha ndị dị ka Eho Hamara Jeevna  nke onye edemede Punjabi bụ Dalip Kaur Tiwana, egwuregwu Ik Hor Ramayan  nke onye na-ede egwuregwu Ajmer Singh Aulakh, Ịzụta nwunye: Onye na-etinye aka na History of Mail- Order Matches  nke Marcia A",
  "Zug, Ihe: Matrimony: Azụmahịa dị ize ndụ nke Mail-Order Matchmaking On The Western Frontier  nke Chris Enss dere, uri Vietnamese The Tale of Kieu nke Nguyễn Du dere, akwụkwọ akụkọ Tat Den nke Ngo Tat To,  na akwụkwọ akụkọ Ịzụta nwunye nke Penny Wylder"
]