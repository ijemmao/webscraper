[
  "Emmanuel Yeboah Bobbie (1 August 1976 - 25 February 2021), nke a makwaara dị ka Bob Pixel, bụ onye Ghana na-ese foto na onye na-ese ihe osise. O mepụtara akara nke ya n'ụdị ihe omume dịka ndekọ emume olili ozu na ememme ndị ọzọ",
  "Ya na ndị ama ama dịka M.anifest, John Dumelo, Yvonne Nelson, Menaye Donkor, Jackie Appiah na ndị ọzọ rụkọrọ ọrụ. Ọ ga-esonye na 2021 International Fashion Week na Amsterdam. A họpụtakwara ya maka onye na-ese foto nke afọ 2021 na Entertainment Achievement Awards.",
  "Emmanuel Yeboah Bobbie gụrụ akwụkwọ n'oge ọ bụ nwata na Foster International School na Kokomlemle, Accra, ebe a mụrụ mmasị ya maka nka",
  "Ọ gafere ule ya na 1989, wee gaa n'ihu na Odorgonno Senior Secondary School (OSSA) na Accra, ebe ọ gụrụ nka maka asambodo ya na 1994",
  "Ọ gara n'ihu na Abuakwa State College (ABUSCO) na Kyebi, ebe ọ nwetara asambodo \"A-level\", ya na nka, na 1996",
  "Bob gara Mahadum Sayensị na Teknụzụ Kwame Nkrumah (KNUST), ebe ọ gụsịrị akwụkwọ na nzere bachelọ nke sayensị na Communication Design, 2001",
  "Ọ hapụrụ ụmụ atọ.",
  "Ọ bụ onye na-ese foto; onye otu Association of Professional Photographers of Ghana, nke a maara maka inwe anya dị nkọ ise foto dị egwu nke ebe ndị njem nleta na Ghana na nnọkọ ndị ọzọ",
  "Ọ rụrụ ọrụ na ụlọ ọrụ mba ụwa dịka UNICEF (Living with Refugees), Ecobank, Woodin Fashion, Vodafone, GH Fan Milk, Emirates, Samsung, Coca-Cola, na ndị ọzọ.",
  "N'ọnwa Machị 2021, e nyere ya onyinye 'Best Photographer' Award na Entertainment Achievement Awards.",
  "Ọ nwụrụ na 25 Febụwarị 2021. Dị ka akụkọ ụfọdụ si kwuo, amaghị ihe kpatara ọnwụ ya. Akụkọ ụfọdụ kwuru na ọ nwụrụ n'ihi nsogbu COVID-19 n'oge ọrịa COVID-19 na Ghana. N'abalị iri abụọ n'ọnwa Machị n'afọ 2021, e liri ya n'ụlọ ya dị na Ablekuma maka emume olili ozu ikpeazụ ya",
  "E liri ya n'ebe ili ozu Ablekuma na Accra."
]