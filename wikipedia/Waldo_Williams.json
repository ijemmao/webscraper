[
  "Waldo Goronwy Williams (30 Septemba 1904 20 Mee 1971) bụ otu n'ime ndị na-ede uri n'asụsụ Welsh nke narị afọ nke 20",
  "Ọ bụkwa onye ama ama na-ahụ maka udo, onye na-emegide agha, na onye mba Welsh",
  "A na-akpọkarị ya naanị aha mbụ ya.",
  "A mụrụ Waldo Goronwy Williams na Haverfordwest, Pembrokeshire, nwa nke atọ nke John Edwal Williams (1863 ruo afọ 1934), onye isi ụlọ akwụkwọ praịmarị Prendergast na Haverforwest, na nwunye ya Angharad Williams (1875 ruo afọ 1932)",
  "Nna ya na-asụ ma Welsh ma Bekee, mana nne ya na-ekwu naanị Bekee, dịka Waldo n'onwe ya mere n'afọ ndị mbụ ya.",
  "N'afọ 1911, a họpụtara nna Waldo ka ọ bụrụ onyeisi ụlọ akwụkwọ praịmarị na Mynachlog-ddu, Pembrokeshire",
  "N'ebe ahụ, Waldo mụtara ịsụ Welsh",
  "N'afọ 1915, nna ya kwagara ọzọ, ka ọ bụrụ onye isi ụlọ akwụkwọ Brynconin, ụlọ akwụkwọ praịmarị na Llandissilio, Pembrokeshire",
  "A zụlitere Waldo dị ka onye Baptist ma mee ya baptizim dị ka onye otu Blaenconin Baptist Chapel n'afọ 1921 mgbe ọ dị afọ 16."
]