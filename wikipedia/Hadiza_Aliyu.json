[
  "Hadiza Aliyu amaara dị ka Hadiza Gabon bụ onye amụrụ na abalị mbụ nke ọnwa Jun ma bụrụ Omee na onye mmepụta ihe nkiri nke Naịjirịa",
  "Ọ na-emeihe nkiri ma na Awusa ma na nke English",
  "Hadiza na-eje ozi dị ka onye nnọchi anya ụlọ ọrụ MTN Naịjirịa na ụlọ ọrụ Indomie noodles, a kpọrọ Hadiza aha nwanyị kachasị mma na 2013 Best of Nollywood Awards, ọ meriela akara ngosi abụọ nke Kannywood / MTN n'afọ 2014",
  "Ọ na-eje ozi ugbu a dị ka onye guzobere HAG Foundation.",
  "Amụrụ ya na Libreville, Republic of Gabon,  Hadiza Aliyu bụ nwa nwanyị Malam Aliyu onye bụ onye okenye steeti",
  "N’akụkụ nna ya, Hadiza bụ onye agbụrụ Gabon, n’akụkụ nne ya, ọ bụ onye agbụrụ Fulani sitere na Steeti Adamawa, Nigeria",
  "Hadiza Aliyu gara ụlọ akwụkwọ praịmarị na ụlọ akwụkwọ sekọndrị na obodo amụrụ ya  ebe ọ dere nyocha A-Level ya na ebumnuche ịbụ onye ọka iwu ma mesịa họrọ Iwu dị ka usoro mmụta kachasị amasị ya",
  "Ọ malitere afọ mahadum dị ka nwa akwụkwọ, mana ọ kwụsịrị ịga akwụkwọ n'ihi nsogbu ụfọdụ na-esochi ọmụmụ ya",
  "Emechiri agụmakwụkwọ ya mgbe ahụ ma nke ahụ nyere ya ohere ịga mmemme diplọma n'asụsụ French ma mesịa bụrụ onye nkuzi asụsụ French na ụlọ akwụkwọ nzuzo.",
  "Hadiza Aliyu sonyeere Kannywood n’oge na-adịghị anya ọ si Gabon bata Adamawa State, Nigeria",
  "O si Adamawa ba na Kaduna kwalite inwe mmasi sonye na ulo oru ihe nkiri nke kannywood na nwanne nna ya",
  "O nwere ohere izute Ali Nuhu wee chọọ enyemaka ya iji bido ya dịka onye na-eme ihe nkiri",
  "Hadiza bidoro pụta na 2009, ebe a tụbara ya na Artabu, ọ banyere n'ụlọ ọrụ ihe nkiri nke kannywood dịka otu n'ime ụmụnwaanyị ndị na-eduga site na enyemaka na ntuziaka nke Ali Nuhu na Aminu Shariff",
  "Hadiza kpebiri isonyere Nollywood na 2017, na-agbaso nzọụkwụ Ali Nuhu, Sani Musa Danja, Yakubu Muhammed, Maryam Booth na Rahama Sadau",
  "E gosipụtara ya na ihe nkiri Nollywood mbụ ya tinyere Mike Ezuruonye, Mike Angel na Emmanuella n’ime ihe nkiri akpọrọ Lagos Real Fake Life",
  "Ndepụta ihe nkiri nke Hadiza Aliyu",
  "Hadiza Aliyu natara ọtụtụ onyinye na nkwanye ugwu gụnyere 2013 Best of Nollywood Awards na 2nd Kannywood / MTN Awards na 2014",
  "N’ịkwanyere ya ugwu dị egwu  dịka onye na-eme ihe nkiri, Hadiza nwetara ihe nrite nkwanye ùgwù na 2013 site n’aka onye bụbu Gọvanọ Kano Steeti, Dr Rabiu Musa Kwankwaso.Enyekwara ya ihe nrite site na African Hollywood Awards dị ka Nwanyị Kachasị Mma",
  "Ndepụta nturu ugo nke Hadiza Aliyu nwetara",
  "Ndepụta nkwanye ugwu nke Hadiza Aliyu natara",
  "N’ọnwa Disemba nke afọ 2018, ụlọ nrụpụta NASCON Allied Plc kpolitere Hadiza Aliyu, onye enyemaka nke otu Dangote Group dịka onye nnọchi anya Dangote Classic Seasoning n’oge ọrụ mmalite nke ngwaahịa a na Kano",
  "Na 2016, Hadiza guzobere otu ọrụ ebere nke akpọrọ HAG Foundation  Nke Ebumnuche  ya bụ iji meziwanye ndụ ndị mmadụ site n'inye enyemaka na ngalaba agụmakwụkwọ na ahụike yana nchekwa nri",
  "Ọ bụ otu n'ime ndị na-eme ihe nkiri  mbụ n'akụkọ gbasara Kannywood nyere ụdị enyemaka ahụ.",
  "N’ọnwa Machị 2016, ọ gara n’ogige ndị gbara ọsọ ndụ n’obodo Kano Steeti ebe o nyere onyinye nri, akwa na ihe ndị ọzọ a na-ahụ anya nke ndị bi n’ogige ahụ bụ ndị gbasara site na ogbugbu ndị mmadụ na mgbago ugwu Naịjirịa"
]