[
  "Ịla n'iyi nke ụwa: Akụkọ Na-adịbeghị anya (nke e bipụtara dị ka Losing Earth - The Decade We Could Have Stopped Climate Change na UK na Commonwealth markets) bụ akwụkwọ afọ 2019 nkè Nathaniel Rich dere",
  "Akwụkwọ ahụ bụ màkà ịdị adị nke ihe akaebe sayensị màkà mgbanwe ihu igwe ruo ọtụtụ iri afọ ebe a gọrọ ya na ndọrọ ndọrọ ọchịchị, na mmebi ga-eme n'ihi ya. Ọ na-elekwasị anya n'afọ 1979 ruo afọ 1989 na ndị ọkà mmụta sayensị, ndị na-eme ngagharị iwe, na ndị na-emepụta iwu gụnyere James Hansen na Jule Gregory Charney.",
  "E bipụtara akụkọ ahụ na mbụ dị ka mbipụta n'ọnwa Ọgọst n'ubochi ise, n'afọ, 2018, nke The New York Times Magazine ma mesịa gbasaa. Mgbè e bipụtara isiokwu ahụ, a mara ọkwa na akụkọ ahụ na-emepe emepe ka a gbanwee ya ka ọ bụrụ ihe ngosi nke a ga-ekesa na Apple TV+.",
  "Ndị na-ahụ màkà gbụrụ-gbúrụ ébé obibi gụnyere May Boeve katọrọ akụkọ ahụ màkà ịkwalite mbibi ihu igwe na ilekwasị ányá na obere ìgwè nke ha na-ekwu na ọ bụghị ónyé nnọchiteanya nke mmegharị ihu igwe sara mbara. Leah Stokes na ndị ọzọ ajụla nhazi Rich banyere ónyé kpatara nsogbụ ihu igwe; Rich emeghị ka ikpe mara ụlọ ọrụ mmanụ ala ma ọ bụ ndị ndọrọ ndọrọ ọchịchị.",
  "Na Bookforum, Roy Scranton dere na \"akwụkwọ ahụ bụ otu ihe ahụ dị ka isiokwu ahụ\" ma gosipụta enweghị ihe e depụtara. Akwụkwọ ahụ nwetara nyocha kpakpando na Booklist, ebe a kpọrọ ya \"akwụkwọ ntuziaka a ga-agụ màkà ónyé ọ bụla na-echegbu onwé ya màkà ọdịnihu mbara ala anyị\". Nnyocha na NPR kwuru na ọ \"dị ka ọdachi ndị Gris\"."
]