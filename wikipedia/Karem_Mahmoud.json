[
  "Karen Mahmoud (Arabic) (March 16, 1922 - Jenụwarị 15, 1995), nke a makwaara dịka \"Melodious Knight\", bụ onye na-agụ egwu na onye na-eme ihe nkiri na Egypt",
  "Ọ bụkwa onye a ma ama n'ụwa ndị Arab.",
  "A mụrụ Karem na Machị 16, 1922 n'obodo Damanhur, el-Buhayrah Governorate, n'ebe ugwu Egypt  kilota 60 (37 mi) site na Alexandria.",
  "Dịka nwatakịrị, Karem sonyeere nwanne ya nwoke nke okenye Mohammed n'ịbụ abụ okpukpe, si otú a zụlite nkà ya maka ịbụ abụ Arabic na nkwupụta ziri ezi na ọzụzụ phonetic.",
  "Ọbụna n'ụlọ akwụkwọ elementrị, ndị nkuzi Karem kwuru na olu ya siri ike ma mgbe ọ dị afọ asaa ọ maara abụ siri ike nke Sayed Darwish na Mohammed Abdel Wahab.",
  "N'agbanyeghị na ọ bụ nwata, a nabatara Karem mgbe ọ ka bụ nwatakịrị na Institute of Arabic Music na Cairo",
  "Karem bụ onye nkuzi nke ụfọdụ ndị egwu Egypt, gụnyere Fouad Mahfouz, Darwish el-Hariri, Sheikh Badawi, onye na-ede egwu Safar Ali, na onye na-egwu egwu Hassan Gharib.",
  "Mgbe ọ gụsịrị akwụkwọ n'ụlọ akwụkwọ ahụ, ọ nwetara akara kachasị elu, na ọdịiche a na-ahụtụbeghị mbụ.",
  "Karem Mahmoud gara n'ihu bụrụ kpakpando ma dịka onye na-agụ egwu ma dịka Onye na-eme ihe nkiri.",
  "Karem nwụrụ na Jenụwarị 15, 1995, na ngalaba nlekọta siri ike nke Ụlọ Ọgwụ Saint Mary na London",
  "Okwu ikpeazụ ya bụ maka dọkịta na-awa ya ahụ, tupu ịwa ahụ: \"Biko chekwaba eriri olu m n'oge ịwa ahụ\".",
  "Nwunye ya na ụmụ abụọ bụ ndi na-eri ya ekpe."
]