[
  "Gabi Ngcobo bụ onye nlekọta South Africa, onye na-ese ihe nà onye nkuzi. Ugbú a ọ bụ Curatorial Director nà Javett Art Centre na Mahadum Pretoria (Javett-UP)",
  "A mụrụ Gabi Ngcobo na Umlazi, mpaghara nkè Durban nké dị na mpaghara KwaZulu-Natal nkè taa.",
  "Ngcobo gụrụ akụkọ nka na Mahadum Durban-Westville",
  "Mgbè ọ gụsịrị BA ya, ọ rụrụ ọrụ na Iziko South African National Gallery na Cape Africa Platform na Cape Town, ebe ya na Jonathan Garnham jikọrọ aka hazie Cape 07 Biennale n'afọ 2007. N'afọ 2010, ọ gụsịrị Master na Curatorial Studies na Center for Curatorial studies na Bard College na New York.",
  "Kemgbe mmalite afọ 2000, Gabi Ngcobo etinyela áká na mmekorita, nka na ọrụ agụmakwụkwọ. Ya na Dineo Seshee Bopape na Sinethemba Twalo bụ ónyé guzobere NGO - Nothing Gets Organised. NGO na-elekwasị ányà na usoro na nhazi onwé ónyé nke na-ewere ọnọdụ na mpụga usoro na ọnọdụ akọwapụtara",
  "N'afọ 2010, ya na ndị ọzọ na-ese ihe, ndị nlekọta, na ndị edemede, guzobere Center for Historical Reenactments (CHR). CHR na-azaghachi ma na-ajụ otú ihe nketa akụkọ ihe méré eme si emetụta ma na-emetụta n'ime nka nke oge a. CHR na Kemang Wa-Lehulere na Donna Kukama, n'etiti ndị ọzọ, duziri, ma bụrụ akụkụ nke Biennale de Lyon nọmba nké irí nà otu.",
  "Ngcobo bụ ónyé na-ahụ màkà 32nd São Paulo Biennial na 2016, nke e gosipụtara na Ciccillo Matarazzo Pavilion na São Paulo. N'afọ 2018 ya na Nomaduma Rosa Masilela, Serubiri Moses, Thiago de Paula Souza na Yvette Mutumba haziri 10th Berlin Biennale for Contemporary Art na Berlin. Ya na Dr",
  "Yvette Mutumba jikọtara ihe ngosi A Labour of Love na 2015 dị ka akụkụ nkè ebe obibi ya na Weltkulturen Museum na Frankfurt am Main.",
  "N'etiti afọ 2011 na 2020 ọ bụ ónyé nkuzi na Wits University School of Arts, na Johannesburg",
  "Kemgbe afọ 2021 ọ bụ ónyé nduzi Curatorial na Javett Art Centre na Mahadum Pretoria (Javett-UP)."
]