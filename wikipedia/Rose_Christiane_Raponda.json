[
  "Rose Christiane Ossouka Raponda (amụrụ na ubochi nke 30 na onwa June n'afo 1963) bụ onye ndọrọ ndọrọ ọchịchị Gabon nke jere ozi dị ka osote onye isi ala nke Gabon kemgbe Jenụwarị 2023, na-eme ka ọ bụrụ osote onyeisiala nwanyị mbụ nke mba ahụ. Ọ rụrụ ọrụ dị ka praịm minista nke Gabon site na Julaị 2020 ruo Jenụwarị 2023, ọ bụkwa nwanyị mbụ bụ praịm praịm dinara na mba ahụ. Ọ rụkwara ọrụ dị ka onye isi obodo Libreville ma mesịa bụrụ minista na-ahụ maka nchekwa mba ahụ site na Febụwarị n'afo 2019 wee ruo Julaị 2020.",
  "A mụrụ Raponda na ubochi 30 na onwa June n'afo 1963 na Franceville. Raponda bụ onye otu Mpongwe. Raponda nwetara akara ugo mmụta na akụ na ụba na ego ọha na eze site na Gabonese Institute of Economy and Finance.",
  "Raponda rụrụ ọrụ dị ka onye isi nchịkwa nke akụ na ụba na osote onye isi nchịk nke ụlọ akụ nke Gabon. Ọ rụrụ ọrụ dị ka minista na-ahụ maka mmefu ego na ego ọha na eze site na onwa Febụwarị n'afo 2012 ruo Jenụwarị na afo 2014. A họpụtara Raponda ka ọ bụrụ onye isi obodo Libreville na ubochi nke iri abuo na isii na onwa Jenụwarị na afo 2014, na-anọchite anya ndị na-achị Gabonese Democratic Party. Ọ bụ nwanyị mbụ nwere ọkwá ahụ kemgbe 1956 ma jee ozi ruo 2019. Ọ ghọkwara onye isi oche nke United Cities na Local Governments Africa.",
  "N'abalị iri na abụọ n'ọnwa Febụwarị n'afọ 2019, onye isi ala Ali Bongo Ondimba họpụtara Raponda ka ọ bụrụ Minista Nchebe nke Gabon mgbe nnupụisi ahụ dara na Jenụwarị n'afọ 2019. Raponda nọchiri Etienne Massard Kabinda Makaga, onye so na ezinụlọ Bongo, onye gi dere ọkwa ahụ kemgbe afo 2016. N'abalị iri na isii n'ọnwa Julaị na afọ 2020, a họpụtara Raponda dị ka praịm minista nke Gabon, mgbe onye bu ya ụzọ bụ Julien Nkoghe Bekale kwụsịrị. Ọ bụ nwanyị mbụ nwere ọnọdụ ahụ",
  "Nhọpụta ya bụ nke anọ Ondimba mere kemgbe nnupụisi ahụ dara. Nhọpụta ya na-abịa n'oge nsogbu ahụike abụọ na akụ na ụba n'ihi ọrịa COVID-19 na ọdịda nke ọnụahịa mmanụ, otu n'ime isi akụ na ụba nke mba ahụ."
]