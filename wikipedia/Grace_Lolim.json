[
  "Grace Lolim bụ onye Kenya na-ahụ maka ihe gbasara ikike mmadụ na udo, onye isi oche nke Isiolo Peace Committee, na onye guzobere na onye isi oche nke Isiolo Gender Watch.",
  "Lolim si Isiolo, a zụlitere ya na obodo Turkana.",
  "Lolim bidoro ịkwado udo n'afọ 2000 ógè ndị Somalia na Boranas na-alụ ọgụ na Nakuru. Ọ bụ ezie na ya na di ya na ụmụ ya agbapụla esemokwu ahụ, ọ laghachiri ebe ahụ iji nyere ndị mụrụ ya na ụmụnne ya ọ hapụrụ aka",
  "Ọ chọpụtara na ndị ezinụlọ ya na ndị obodo ndị ọzọ zoro n'akụkụ osimiri, ndị agụ iyi wakporo.",
  "N'agbanyeghị nkwenye di ya, Lolim jụrụ ịhapụ ndị ikwu ya n'ahụhụ",
  "Ọ bidoro njem mkparịta ụka iji kwụsị esemokwu ahụ site na isonyere kọmitii udo obodo",
  "Ụmụ nwanyị ndị ọzọ họpụtara ya ka ọ kwuo okwu n'oge nzukọ ibelata esemokwu na ọkwa mpaghara, ọkwá nke mere ka ya na ndị otu kọmitii si n'ebo ndị ọzọ na-emekọrịta ihe.",
  "Ọ bụ naanị nwanyị a họpụtara ikwu okwu n'ihe gbasara obodo ahụ.",
  "N'afọ 2002, United Nations Development Programme họpụtara Lolim ka ya na ụmụ nwanyị Rwanda sonye na mmemme mgbanwe iji mụta màkà mmetụta nke agha",
  "Dị ka otu akụkọ si kwuo, ọ kwusara udo site n'iji ozizi ọ hụrụ na Bible na Koran, nke nyere aka n'ịgakwute ndị na-ege ya ntị dị iche iche ma bụrụ nnukwu ihe dị ịrịba ama banyere kọmitii udo.",
  "N'afọ 2013, Lolim hiwere Isiolo Gender Watch, otu nzukọ na-akwado ikike mmadụ na ịha nhata nwoke na nwanyị, ebe (ka ọ dị n'afọ 2022) ọ na-arụ ọrụ dị ka onye isi nchịkwa. Lolim bụ onye isi oche nke Isiolo Kọmitii udo",
  "N'oge ọrịa COVID-19, Lolim na-eduzi mgbalị iji kesaa ozi ahụike na obodo ya. N'afọ 2020, ọ kwadoro ka e tinyekwuo ụmụ nwanyị na mbọ udo. N'afọ 2022, o kwuru maka njupụta nke ime ihe ike banyere mmekọahụ na nwoke na nwanyị, na mkpa ọ dị ikpe ziri ezi na nzaghachi maka ogbugbu nke onye na-akwado udo Elizabeth Ibrahim."
]