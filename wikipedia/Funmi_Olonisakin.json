[
  "Funmi Olonisakin (a mụrụ n'ụbọchị nke 8 n'ọnwa Febuwarị afọ 1965) bụ onye ọkammụta bụ onye Briten nakwa Naijiria, onye bụ Prọfesọ nke ọchịchị, udo na esemokwu na King's College London, na Prọfesọ nke dị egwu na Mahadum nke Pretoria",
  "Ọ bụ onye guzobere ma rụbuo ọrụ Daịrektọ nke African Leadership Center (ALC) a tọrọ ntọala ya na ụkpụrụ nke Pan-Africanism iji wuo ndị ndu nke agbụrụ na-esote, na ndị ọkà mmụta na kọntinentị nke Afrịka nwere ụkpụrụ mgbanwe",
  "Olonisakin bụ Daịrektọ ihe omume nke nzere masta nke ọchịchị, udo na nchekwa",
  "Ọ bụ onye nyocha na-ahụ maka sayensị ndọrọ ndọrọ ọchịchị na Mahadum nke Pretoria, ọ bụbukwa ọkà mmụta dị iche nke Andrew Mellon Foundation na onye otu a ma ama nke Geneva Center for Security Policy (GCSP)",
  "Ọ bụ onye a họpụtara so na otu ndị ndụmọdụ ndị United Nations Security Council (UNSC)",
  "nọ na nnyocha nke UN Peace-building Architecture",
  "Olonisakin ugbua bụ osote onye isi oche/onye isi ụlọakwụkwọ (Na mba ụwa) nke King's College nke Lọndọn",
  "Ọ bụbu onye osote diin na mba ụwa, Ngalaba nke Sosha Sayensị na Amụma Ọha,nke King's College Lọndọn, ọ bụ nwanyị ojii mbụ ruru ogo prọfesọna nwanyị ojii izizi kuziri nkuzi n'ihu ọha na King's College nke Lọndọn",
  "A mụrụ ya na Saụt Lọndọn n'ezinaụlọ ndị Naịjirịa,  'Funmi (Oluwafunmilayo) Olonisakin  nwetara nzere bachelọ ya na Mahadum nke Obafemi Awolowo, dị na Ile-Ife, na Naijiria, n'ihe gbasara ndọrọndọrọ ọchịchị ( BSc )",
  "Ọ gara n'ihu i nweta nzere masta n'agụmagụ agha, yana nzere dọktọreti n'agụmagụ agha na King's College London",
  "N'ime ọrụ nke gafegoro ọtụtụ iri afọ, Olonisakin gara n'ihu na-ewulite mkparịta ụka dị oke mkpa nke ndị isi na ndị mmụta Afrịka nwere ụkpụrụ dị iche iche nke na-akwalite pan-Africanism n'iguzosi ike n'ezi ihe, nkwanye ùgwù nye adimiche, ịchụso ịdị mma, na-etinye otu ndị ntorobịa nke Afrịka n'ihe a na-eme, na echiche onwe",
  "Ọ na-akwado i mechi àkwà mmiri dị n'etiti agụmakwụkwọ, atumatu na omume",
  "Site na African Leadership Centre (ALC), ị kekọrịta ihe ọmụma na ị nyefe karịsịa site na ọrụ nlekọta bụ otu n'ime ụzọ Olonisakin si arụ ọrụ na nsonye nke ọtụtụ ndị ọkachamara a ma ama na ngalaba iji soro ndị otu ALC",
  "Olonisakin rituru nso nso a dị ka daịrektọ nke ALC mgbe ọ gara n'ihu ịkwado otu ahụ n'ụzọ dị iche iche",
  "Ewezuga nkuzi, Olonisakin na-enye aka n'arụmarụ ụka udo na esemokwu nke n'Afrịka, bụ nke onwere ọtụtụ akwụkwọ o biputra na ya",
  "Ọ bụ onye otu guzobere Network of Africa Security Sector Network (ASSN), were jee ozi dị ka onye nhazi mpaghara West Afrịka site n'afọ 2008 ruo afọ 2012",
  "Ọ rụrụ ọrụ na World Economic Forum's Global Agenda Council on Fragile States site n'afọ 2008 ruo afọ 2010 na-enyocha ma na-atule etu ọchịchị mgbanwe nwere ike isi nwee mmetụta na-adịgide adịgide na gọọmentị na nwughari ma a lụchaa agha",
  "Olonisakin bụbu onye ọrụ nke United Nations, site n'aka United Nations Special Representative of the Secretary-General on Children and Armed Conflict, ebe ọ nọ na-elekọta ngalaba nke Afrịka",
  "N'oge ọrụ ya n'ọkwa a, \"ọ gbara mbọ ka e guzobe National Commission for War Affected Children in Sierra Leone na Ngalaba Nchedo ụmụaka na Economic Community of West Africa States (ECOWAS)",
  "O jeela ọtụtụ ọrụ ndị ọzọ na African Union na ECOWAS ọkachasị nke ụmụ nwanyị na-ewu udo, ọchịchị, ụmụaka nọ n'ebe ana-alụ agha",
  "Ọ bụkwa daịrektọ nke Conflict, Security and Development Group na King's College Lọndọn site n'afọ 2003 ruo afọ 2013",
  "N'ịgawanye n'ihu iji mee akara na-agaghị echefu echefu n'ụwa a, Olonisakin na-enye ihe ọmụma ya ugbu a na African Peace and Security Architecture dị ka onye so n'òtù ndụmọdụ ndị ọkachamara maka nnyocha nke UN Peacebuilding Architecture",
  "Ọ nọ na Thabo Mbeki African Leadership Institute (TMALI) dịka onye otu ọgbakọ na-ahụ maka ndụmọdụ; Geneva Centre for Democratic Control of Armed Forces (DCAF) board; the Tana High Level Forum on Security in Africa na Boards of Trustees of International Alert na Centre for Humanitarian Dialogue.",
  "Olonisakin bụ nwa nwanyị ojii mbụ rutere ogo prọfesọ na King's College,nke Lọndọn  ma kpọọ ya aha na Powerlist nke ndị Briten kachasị nwee mmetụta sitere n'Afrịka, gụnyere Top 10 nke ogụgụ afọ 2019",
  "Olonisakin na-akwado ụzọ ndụ na-aga n'ihu, na-akwado adịmiche ma na-agbanwe agbanwe",
  "Ọ na-eme nke ọma na nnyocha dabere na ihe akaebe ma na-akwalite onye ndu mgbanwe"
]