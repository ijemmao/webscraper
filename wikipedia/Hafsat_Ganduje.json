[
  "Hafsat Abdullahi Ganduje (bụ nke e ji 'Gwaggo' wee mara) bụ onye ndọrọndọrọ ọchịchị Naijiria, onye otu All Progressives Congress (APC), bụrụkwa onye gụrụ akwụkwọ",
  "A mụrụ Hafsat Ganduje na Kano State",
  "Ọ gara ụlọ akwụkwọ praịmarị na Malam Madori, Shekara Boarding Primary School, na kọleji nkụzi ụmụ nwaanyị",
  "Ọ gụchara nzere bachelọ nke sayensị na mmụta na Mahadum Bayero na 1981, wee nweta nzere Master of Education na Psychology na 1992 na Master of Business Administration na 2004, na Dọkịta nke Philosophy na Administration and Planning na 2015",
  "Ganduje bidoro ọrụ ya dịka onye nkuzi, mechaa bụrụ onye isi ụlọakwụkwọ kọleji",
  "Ọ kụziri na fakọltị nke mmụta na mahadum Bayero",
  "Mahadum Mariam Abacha Amerịka nke Niger kwalitere ya ka ọ bụrụ onye otu Ọkammụta na 2019",
  "Ọ bụ onye otu ụlọ ọrụ nchịkwa nke Naijiria",
  "N'afọ 2019, otu Nigeria Association for Administration and Planning nyere ya nnukwu onyinye",
  "Ganduje lụrụ Gọvanọ Kano steeti bụ Abdullahi Umar Ganduje",
  "N'agbanyeghị na enweghị ụlọ ọrụ nke nwanyị mbụ,  ọ na-agba mbọ n'aha ya wee mepụta mkpọsa ike ụmụ nwanyị gụnyere nkesa ihe mmụta, igwe e ji  akwa ákwà , na onyinye obere azụmaahịa",
  "Daily Trust kwuru na a na-anụ kepu kepu Ganduje na ọ ga-emetụta Gọvanọ gbasara nhọpụta ndọrọ ndọrọ ọchịchị, inye ọrụ nkwekọrịta na ihe ndị ọzọ metụtara gọọmentị",
  "A na-ekwukwa na ọ nọ n'azụ ọtụtụ nhọpụta na nhazi ọkwa ụlọ ọrụ kemgbe 2015",
  "N'akwụkwọ akụkọ Legit.ng bipụtara, Gọvanọ Ganduje kagburu ebubo na-ekwu na nwunye ya so na-ahụ maka  ọrụ gọọmentị ya",
  "Dị ka di ya, e boola Ganduje ebubo nrụrụ aka, ọkachasị akụkọ EFCC chere na nwa ya nwoke bụ Abdulazeez Ganduje kwuru gbasara itinye aka Hafsat na ịna aka azụ na igwu wayo ala",
  "Dị ka akụkọ Premium Times si kwuo, Abdulazeez nwetara iri aka azụ n'aka onye na-emepụta ezigbo ụlọ maka inye ego ala; Abdulazeez kwuru na ya bufere nne ya ego aka azụ mana e mechara resị ndị nrụpụta ụlọ ọzọ ala ahụ",
  "Mgbe onye nrụpụta mbụ rịọrọ ka e nyeghachi ya ego ahụ, Abdulazeez gara na ekọnọmiki na  fayinashal krayịm kọmishọn  ka ọ kọọ akụkọ ahụ tupu ya ewere ya na EFCC gbapụ na mba ofesi ma mesịa kpọọ Hafsat maka ajụjụ ọnụ na Septemba 2021",
  "Hafsat leghaara akwụkwọ ịkpọ òkù ahụ tupu e jide ya n'isi October n'Abuja ma kpọga ya n'isi ụlọ ọrụ EFCC"
]