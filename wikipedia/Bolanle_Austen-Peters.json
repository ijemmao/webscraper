[
  "Bolanle Austen-Peters (amuru 4 February 1969), bu onye nduzi nke ihe nkiri Naijiria, na onye ọka iwu",
  "Ọ bụ onye hiwere ma bụrụ onye isi nchịkwa nke Terra Kulture, ụlọ ọrụ nka na omenala Naijiria dị na Lagos",
  "Ụlọ ọrụ ihe nkiri ya na Ụlọ ihe nkiri, BAP Productions emepụtala egwu dị iche iche, nke gụnyere: Saro The Musical, Wakaa The Musical,  Moremi The Musical, Fela na Kalakuta Queens,  Oluronbi Musical,  nakwa nke ha mere na nso nso a a kpọrọ Death and the King's Horseman",
  "Ọ mepụtakwara ihe nkiri, gụnyere 93 Days, Bling Lagosians, Collision, and Man of God.",
  "Ya na Google Arts &amp; Culture Institute na-arukọ ọrụ  iji mepụta ụlọ ngosi ihe mgbe ochie nke Terrakulture na ịntanetị.",
  "Ọ bụ onye na-eme ihe nkiri na onye na-emeputa ma na-eduzi mmepụta ihe nkiri, onye ihe nkiri ya gara na London's West-end, South Africa na Egypt",
  "93 Days na Bling Lagosians ka ahọpụtara n'ememme ihe nkiri gụnyere Toronto International Film Festival na Chicago International Film Festival",
  "A mụrụ Austen-Peters mụrụ na 4 February 1969",
  "Ọ bụ ada Emmanuel Afe Babalola, onye ọkaiwu ukwu nke Naijiria",
  "Ọ gara ụlọ akwụkwọ Command Secondary Ibadan, International School Ibadan na Mahadum Lagos maka agụmakwụkwọ mahadum ya wee nweta nzere masta na International Law site na London School of Economics and Political Science",
  "Bolanle Austen-Peters malitere ọrụ ya na ụlọ ọrụ iwu nna ya, mgbe ọ na-arụ ọrụ na ụlọ ọrụ nna ya, ọ nọgidere na-ezigara ụlọ ọrụ ndị ọzọ akwụkwọ anamachọihe",
  "Òtù United Nations kpọrọ ya òkù maka ajụjụ ọnụ ma mesịa nweta ọrụ dị ka odeakwụkwọ ụlọ ọrụ nke United Nations High Commission for Human Rights na Switzerland",
  "Mgbe obere oge gasịrị, ọ gara n'ihu na Òtù United Nations High Commission for Refugees na Òtù United Nations Development Programme",
  "N'afọ 2003, ọ tọrọ ntọala Terra Kulture Arts and Studios Limited, ọgbakọ mmụta na nke ntụrụndụ e hibere iji kwalite asụsụ, nka na omenala Naijiria",
  "Terra Kulture bụkwa ụlọ ihe nkiri ọgbara ọhụrụ nke mbụ e nwere na Naijiria",
  "Na 2013, Austen-Peters guzobere ụlọ ọrụ mmepụta nke ya nke a na-akpọ Bolanle Austen-Peters Productions (BAP)",
  "Ụlọ ọrụ ahụ banyere n'ụlọ ọrụ ihe nkiri Nigeria na mmepụta mbụ ya, SARO the Musical",
  "Ihe ngosi ahụ gara Lagos, e wee mee ya na London's West End site na 21 ruo 25 Julaị 2016",
  "Na Disemba 2017, Bolanle Austen-Peters duziri egwu Fela na Kalakuta Queens",
  "Egwu a dabere na akụkọ ndụ nke onye otu egwu Naijiria ama ama na onye na-akwado egwu, Fela Kuti na ụmụ nwanyị ndị guzoro n'akụkụ ya",
  "Bolanle Austen-Peters duzikwara Moremi the Musical na 2018, nke na-akọ akụkọ maka eze nwanyị Yoruba nke  senchiri iri na abụọ bụ onye gbaputara ndị Ife n'aka ndị iro ha.",
  "Na 2015, BAP malitere mmepụta ihe nkiri 93 Days  (2016),  ihe nkiri nke gosipụtara etu Ebola si malite na Nigeria nke e mere ngosiputa ọha ya na 13 September 2016 na Lagos",
  "A họpụtara ya maka igosi n'ọha mmadụ na Toronto International Film Festival,  Chicago Film Festival,  Pan African Film Festival na Los Angeles,  Johannesburg Film Festival,  Africa Film Festival na Cologne/Germany,  ahọpụtakwara ya maka ihe nrite RapidLion",
  "o nwetakwara nhọpụta kachasị elu na 2017 Africa Magic Viewers Choice Awards, o nwere nhọpụta iri na atọ, ma mechaa nweta ihe nrite maka onye na-emepụta ọkụ kacha mma",
  "93 Days ka a họpụtara na ngalaba asaa maka 2017 African Movie Academy Awards, nke bụ ihe nkiri kachasị elu na 2017 AMAA",
  "Na 2019, BAP Productions weputara The Bling Lagosians, ihe nkiri banyere ndụ nke klas dị elu nke Lagos",
  "E gosila ya ugboro atọ n'usoro na Forbes Afrique dị ka otu n'ime ụmụ nwanyị kacha nwee mmetụta na Africa",
  "CNN kọwakwara ya dị ka 'nwanyị na-asụ ụzọ ihe nkiri na Nigeria'",
  "Ọ lụrụ Adegboyega Austen-Peters,  ha nwere ụmụ abụọ."
]