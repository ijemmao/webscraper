[
  "Tchidi Chikere (amụrụ n'ọnwa Ọktoba 10, n'afọ 1975), bụ onye nduzi ihe nkiri Naijiria onye bụkwa onye na-emepụta ihe nkiri, onye edemede, onye na-eme ihe nkiri, onye nduzi vidio egwu na onye na-agụ egwu",
  "O nwere ihe karịrị otu narị ihe nkiri na abọm egwu abụọ maka otuto ya.",
  "Chikere si Amuzi Ahiazu Mbaise na Imo Steeti",
  "Ọ bụ nwa ikpeazụ nke nne na nna ya",
  "Ọ gụrụ asụsụ Bekee na Mahadum Calabar",
  "Mgbe ọ nọ na Mahadum, ọ malitere ide ihe nkiri ma bụrụkwa akụkụ nke otu egwu mmadụ atọ",
  "Mgbe ọ gụsịrị National Youth Service, ọ gara UK, ma bipụta akwụkwọ mbụ ya mgbe ọ nọ ebe ahụ",
  "Chikere banyere n'ụzọ zuru ezu na ụlọ ọrụ ihe nkiri mgbe ọ gụsịrị akwụkwọ na Mahadum.",
  "Chikere nwere ụmụ nwoke atọ ya na nwunye mbụ ya, onye na-eme ihe nkiri Sophia Tchidi Chikere",
  "Alụmdi na nwunye ahụ kwụsịrị n'afọ 2012",
  "Ọ lụrụ onye na-eme ihe nkiri Nuella Njubigbo ugbu a",
  "Emume agbamakwụkwọ ọdịnala ahụ mere na Machị 29, 2014 n'obodo nwunye ya na Anambra Steeti na agbamakwụkwọ ọcha na Chọọchị Katọlik nke Transfiguration, VGC, Lagos Steeti na June 9, 2018.",
  "Ọ na-eduzi mkparịta ụka The Pink Room",
  "N'afọ 2007, Chikere wepụtara abọm egwu mbụ ya, nke akpọrọ Slaps n Kisses",
  "Ọ bụ OJB Jezreel na Marvelous Benji mepụtara abọm ahụ ma nwee atụmatụ sitere na Rita Dominic, Pat Attah, Marvelous Benji, Jimmy B na OJB Jezreel",
  "E wepụtara abọm nke abụọ ya na UK.",
  "Ọ duziri vidiyo ahụ na egwu Kcee \"Agbomma\".",
  "Chikere enwetala ihe nrite maka nduzi ya gụnyere Africa Magic Viewers' Choice Awards. Na Africa Movie Academy Awards n'afọ 2008, o meriri Best Comedy maka Stronger Than Pain, a họpụtakwara ihe nkiri ya Beautiful Soul maka Best Screenplay",
  "A họpụtara ya ugboro abụọ na 2012 Golden Icons Academy Movie Awards, maka Best Actor - Diaspora maka ọrụ ya na When Heaven Smiles na maka Best Male Act - Diaspora (Viewer's Choice)",
  "A họpụtakwara ya maka Best Original Screenplay na 2013 Nollywood Movies Awards maka iduzi / imepụta Dumebi"
]