[
  "Alhaja Sinatu Aderoju Ojikutu bụbu osote gọvanọ Legọs steeti site n'afo 1992 ruo 1993",
  "Ọ bụ osote gọvanọ Michael Otedola ruo mgbe ndị agha weghara ọchịchị n'afọ 1993",
  "A mụrụ Alhaja Sinatu Ojikutu na steeti Ekiti, ebe ọ gụrụ akwụkwọ praịmarị ya",
  "Ọ hapụrụ Ekiti ka ọ gachara akwụkwọ praịmarị isii gawa Legọs",
  "Ọ gara ụlọ akwụkwọ sekọndrị Our Lady of Apostle dị n'Ijebu Ode",
  "Site n'ụlọ akwụkwọ Our Lady of Apostle, ọ gara ụlọ akwụkwọ Grammar Ilesha ka ọ gụchaa ụlọ akwụkwọ sekọndrị ya",
  "Ọ bụ onye isi ụlọ ọrụ na Nigerian Bank for Commerce and Industry",
  "Ọ bụ nwanyị mbụ a họpụtara n'ọkwa dị otú ahụ",
  "Ọ bụ odeakwụkwọ ụlọ ọrụ na-ahụ maka njem na steeti Legọs",
  "Sir Michael Otedola họpụtara ya dị ka onye ga-eso zọọ ọchịchị n'okpuru nche anwụ National Republican Convention o wee bụrụ osote gọvanọ Legọs steeti ka ha nwesịrị mmeri na ntuliaka n'afọ 1992",
  "Mgbe ndị agha kwagidere ọchịchị n’afọ 1993, e wepụrụ ha n’ọkwa",
  "N'afọ 2013, eboro Alhaja Jinatu na nwa ya nwoke, Samson ebubo na ha nara otu nwoke nde naira 130 maka otu ala dị n'akụkụ Admiralty Way na Lekki, Lagos State  n'anya ọcha",
  "E rere ala ahụ nye otu nwoke na-amaghị aha ya bụ onye kwụrụ ego ahụ n'akaụntụ ya naanị ka ọ chọpụta na ala ahụ bụ nke otu Mazị Afolabi",
  "Dịka nkwupụta ndị uwe ojii siri kwuo, ọ kwetara mpụ ahụ mana o kwuputara na ọ bụ ezigbo mmejọ nke njirimara nkata",
  "Ọ kwụghachiri onye ahụ gbara akwụkwọ nde naira iri ise ma kwe nkwa ịkwụghachi ya mgbe ọ tụfuru ngwongwo ya abụọ o debere ere",
  "N'ajụjụ ọnụ ya na The Punch gbara, o kwuru na ala ahụ bụ nke di ya nwụrụ anwụ"
]