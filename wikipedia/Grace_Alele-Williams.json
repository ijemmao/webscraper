[
  "Grace Alele-Williams (a mụrụ n'ụbọchị nke 16 n’ime onwa Disemba nke afọ 1932 - Maachị 25, 2022) bu onye nkuzi nke aha ya dị n'akụkọ dika onye nwanyi Naijiria mbụ bụ onye isi mahadum nke Benin",
  "Ọ bụkwa nwanyi mbu na Naijiria nwetara nzere dọktọreti",
  "Ọ bụ prọfesọ nke mmụta mgbakọ na mwepụ",
  "A mụrụ Grace Alele-Williams na Warri,dị na Delta steeti",
  "Ọ gara ụlọ akwụkwọ gọọmentị,dị na Warri, na Queen's College,nke Legọs",
  "Ọ gara Koleeji Mahadum nke Ibadan   (nke bụ Mahadum nke Ibadan ugbu a)",
  "O nwetara nzere masta na mgbakọ na mwepụ mgbe ọ na-akụzi na Queen's School, Ede na Osun Steeti n'afọ 1957, nakwa nzere dọktọreti na agụmagụ mgbakọ na mwepu na Mahadum nke Chicago ( US ) n'afọ 1963",
  "Aha ya banyere n'akụkọ ihe mere eme dịka nwanyị mbụ bụ onye Naijiria nke nwetara nzere mmụta dọktọreti",
  "Ọ laghachiri Naịjirịa nọọ ụfọdụ afọ maka ọrụ postudọktọra na Mahadum nke Ibadan tupu ọ banye na Mahadum nke Legọs n'afọ 1965",
  "Ọrụ nkuzi ya bidoro na Queen's School, Ede dị na Osun Steeti, ebe ọ bụ onye nkuzi mgbakọ na mwepụ site n'afọ 1954 ruo afọ 1957",
  "Ọ hapụrụ gaa Mahadum nke Vermont ka ọ bụrụ onye enyemaka gụsịrị akwụkwọ na onye osote prọfesọ",
  "N'agbata afọ 1963 na '65, Alele-Williams bụ onye ọrụ nnyocha postudọktọra, ngalaba (na ụlọ akwụkwọ) nke mmụta, Mahadum nke Ibadan ebe o hapụrụ ga nweta ọkwa prọfesọ nke mgbakọ na mwepụ na Mahadum nke Lagos n'afọ 1976",
  "Ọ bụ nwanyị mbụ bụ onye isi mahadum na Naịjirịa.",
  "O nweela ọrụ dị iche iche",
  "Site na ije ozi na kọmitii na otu bọọdụ dị iche iche, Alele-Williams e nyela aka bara uru na mmepe agụmakwụkwọ na Naijiria",
  "Ọ bụ onye isi oche nke kọmitii nnyocha usoro mmụta,na steeti nke bụbu Bendel Steeti site n'afọ1973 ruo afọ 1979",
  "Site n'afọ 1979 ruo afọ 1985, o jere ozi dị ka onye isi oche nke Lagos State Curriculum Review Committee na Lagos State Examination Boards",
  "Alele-Williams bụ onye otu kansụl na-achị achị,nke UNESCO Institute of Education",
  "Ọ bụkwa onye ndụmọdụ nke United Nations Educational, Scientific and Cultural Organization (UNESCO) na Institute of International Education Planning",
  "Ruo afọ iri (1963–73) ọ bụ onye otu African Mathematics Programme, nke dị na Newton,na Massachusetts,nke mba Amerịka",
  "Ọ bụkwa osote onye isi oche nke World Organization for Early Childhood Education,ma mechara bụrụ onye isi oche nke ngalaba nke Naijiria",
  "N’afọ 1974, Alele-Williams weputara akwukwo a kpọrọ Modern Mathematics Handbook for Teachers",
  "Mgbe ọ rụsịrị ọrụ dịka onye isi oche nke Mahadum nke Benin, ọ sonyeere ndị isi oche nke Chevron-Texaco nke Naijiria",
  "Ọ nọkwa na otu bọọdụ nke HIP Asset Management Company Ltd, ndi ụlọ ọrụ nchịkwa akụnụba dị na Legọs,nke Naijiria",
  "Prọfesọ Grace Awani Alele-Williams bụ onye ike gbasara itinye aka n'ọchịchịrị oge maka agụmakwụkwọ ka elu na Naịjirịa",
  "Mgbe ahụ, ọrụ nke òtù nzuzo, òtù nkwenye na ndị ọzọ agbasawo n'ime Mahadum Naijiria,ọ kachasị na Mahadum nke Benin",
  "O mere ihe bara uru, tinyere ịka obi, amamịhe na atumatu nke belatara uto nke òtù nzuzo na mahadum ahụ",
  "Ọrụ nke ọtụtụ ụmụ nwoke dara, ọ gbalịrị na-inye nnukwu ntuziaka",
  "O nwere mmasi puru iche n’ebe umu nwanyi nọ",
  "Mgbe ọ nọrọ afọ iri na-eduzi Institute of Education, ọ webatara mmemme ọhụụ na-enweghị nzere, na-enye ụmụ nwanyị meworo okenye ọrụ nkuzi n'ụlọ akwụkwọ elementrị ị nata asambodo",
  "Alele-Williams e gosipụtakarị nchegbu maka nnweta ụmụ akwụkwọ ụmụ nwanyị Afrịka ka ha nweta nkuzi sayensị na teknụzụ",
  "Àtụ:Tinyegharịa"
]