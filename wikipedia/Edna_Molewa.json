[
  "Bomo Edith Edna Molewa (23 Machị 1957 22 Septemba 2018) bụ onye ndọrọ ndọrọ ọchịchị South Africa na onye otu African National Congress",
  "Molewa ghọrọ Minista nke Mmiri na Mmekọrịta Gburugburu Ebe Obibi nke South Africa n'ụbọchị 31 Ọktoba 2010, dị ka akụkụ nke mgbanwe nke onye isi ala Jacob Zuma",
  "N'abalị iri abụọ na ise n'ọnwa Mee n'afọ 2014, e kewara ozi ya ma họpụta ya ka ọ bụrụ Minista na-ahụ maka gburugburu ebe obibi",
  "Ọ nọchiri Buyelwa Sonjica. Tupu ọnwụ ya, Molewa na-amụ maka Bachelor's of Arts Honours na Developmental Studies site na Mahadum nke South Africa.",
  "Molewa sonyere n'òtù nnwere onwe South Africa site n'afọ 1976 ruo afọ 1990",
  "N'oge ahụ, ọ bụ onye otu dị iche iche na-eme ihe ike na ụlọ ọrụ mmepe akụ na ụba mpaghara. Malite n'afọ 1984 ọ rụrụ ọrụ dị ka onye isi oche nke South African Commercial, Catering and Allied Workers Union ma mesịa bụrụ osote onye isi oche ya. N'afọ 1994, Molewa ghọrọ nwanyị mbụ bụ onye isi oche nke Kọmitii Portfolio na Azụmaahịa na Ụlọ Ọrụ, n'afọ 1996 ọ gara n'ihu na-eje ozi dị ka onye otu Executive Council on Tourism, Environment and Conservation.",
  "Ọ bụkwa onye otu Executive Council on Economic Development and Tourism site n'afọ 1998 ruo afọ 2000",
  "N'agbata afọ 2000 na afọ 2004, Molewa bụ onye otu Executive Council on Agriculture, Conservation and Environment Affairs. N'abalị iri atọ n'ọnwa Eprel afọ 2004, ọ ghọrọ nwanyị mbụ bụ onye isi ala nke North West Provincial Government, ọfịs ọ nọ na ya ruo n'afọ 2009, a na-ekwukwa na ọ bụ ya mere ka mpaghara ahụ nwee ihe ịga nke ọma. N'oge dị mkpirikpi, a họpụtara Molewa ka ọ bụrụ Mịnịsta na-ahụ maka mmepe ọha na eze, mana n'afọ 2010 ọ ghọrọ Mịnịsta Na-ahụ Maka Mmiri na Mmekọrịta Gburugburu Ebe Obibi mgbe mgbanwe nke ụlọ ọrụ, na-anọchi Buyelwa Sonjica. N'ọnwa Mee afọ 2014, ngalaba ahụ kewara ma Molewa ghọrọ minista nke Ngalaba Na-ahụ Maka Gburugburu Ebe Obibi ọhụrụ, ọkwá ọ nọ na ya ruo mgbe ọ nwụrụ na Septemba afọ 2018."
]