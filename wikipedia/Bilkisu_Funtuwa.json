[
  "Hajiya Bilkisu Salisu Ahmed Funtuwa bụ onye ode akwụkwọ Naijiria",
  "Ọ na-ede akwụkwọ ọgụgụ na Awụsa na-elekwasị anya n'ụmụ nwanyị Alakuba bụ ndị isi",
  "Ọ bu otu n’ime ndi a mara akuko banyere akwukwo ha ama dika “Kano market literature” ma obu Littattafan Soyayya - “books of love”",
  "Akwụkwọ akụkọ ya jikọtara isiokwu nke ị kwalite ụmụ nwanyị na i nye nwanyị oke ha nke metụtara ndị Awụsa na Alakụba, nke sitere na ahụmịhe nke ya dịka onye otu ndị otu a",
  "Bilkisu Funtuwa na-akwusi ike n'ọrụ a na-atụ anya n’aka ya na omume okpukpe nke ịlụ karịa otu nwanyị bụ nke bụ ndụ nke ụmụ nwanyị Awụsa, na-edekwazị banyere etu a ga-esi luso ọnọdụ ndị a agha",
  "Ọrụ Funtuwa na-elekwasị anya na ndị isi nwanyị na-eji agụmakwụkwọ ha yana ofufe okpukpe ha bulie onwe ha elu nke ọma",
  "Ndị a na-arụ ọrụ nke ndị ọka ikpe, ndị dọkịta, na ndị ọrụ gọọmentị ma na-ebikwazị ndụ dịka ndị ọchụnta ego bara ọgaranya",
  "Otu n'ime isiokwu akọwapụtara nke ọma n'ọrụ ya bụ ịhụnanya miri emi",
  "N'ime ọrụ ya, di na nwunye na-emekọrịta mmekọrịta juputara na nkwanye ugwu, mmekọrịta chiri anya, na ihe ụtọ oge ha abụọ",
  "Na-ilekwasị anya na ụmụ nwanyị ị na-achịkwa ezinụlọ ha, akwụkwọ akụkọ ya na-agbakwa ụmụ nwanyị Alakuba ume ka ha lekwasị anya na agụmakwụkwọ ma na-ejigide okwukwe ha",
  "Funtuwa na ezi na ụlọ ya bi na Funtua,na Katsina Steeti, na Naijiria"
]