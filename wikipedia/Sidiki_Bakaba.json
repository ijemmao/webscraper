[
  "Sidiki Bakaba (a mụrụ na Abengourou, n'afọ 1949) bụ onye na-eme ihe nkiri, onye na-ede ihe nkiri na onye nduzi si Côte d'Ivoire.",
  "Ọ bi ma na-arụ ọrụ n'obodo Abidjan",
  "Mgbe ọ gụsịrị akwụkwọ na National School of Drama nke Abidjan, ọ zụrụ ọzụzụ na Living Theatre na Grotowski.",
  "N'afọ 2000, ọ ghọrọ onye nduzi nke Obí Ọdịbendị nke Abidjan (Palais de la Culture d'Abidjan) nke dị na Treichville",
  "O guzobekwara Actor's Studio (ụlọ akwụkwọ ọzụzụ ndị na-eme ihe nkiri na Palace of Culture).",
  "Tinyere ọrụ ime ihe nkiri dị ịrịba ama, o mepụtara ihe nkiri akụkọ ifo, ihe ngosi dịka Les Guérisseurs (1988) nke meriri ihe nrite maka egwu kachasị mma na Francophone Film Festival, yana Voice of Hope na FESPACO Ouagadougou n'afọ 1989",
  "O duziri ihe nkiri dị mkpirikpi dịka Le Nord est tombé sur la tête (1985-1998) maka TV5, Le Parole (1992), L'Anniversaire de Daymios (November 1992) na ihe ngosi dị ka Cinq siècles de solitude na La victoire aux mains nues n'afọ 2002.",
  "Onye na-akwado onye bụbu onye isi ala Laurent Gbagbo, Bakaba n'ọnwa Eprel afọ 2011 ọ nọ n'ụlọ Gbagbo na Abidjan n'oge nnọchibido nke mere ka e jide Gbagbo ma kọọrọ na e merụrụ ya ahụ n'oge ya."
]