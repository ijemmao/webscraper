[
  "Judith Emike Audu-Foght, onye ama-ama dịka Judith Audu, bụ onye na-eme ihe nkiri na ihe nkiri telivishọn nke Nigeria, onye ngosi, ihe nlereanya, blogger, na onye na-emepụta ihe nkiri",
  "A ma ya ama dịka Mofe n'ihe nkiri onyo-nyo nke Emerald, tinyere Joseph Benjamin, Carol King, Lilian Esoro na Femi Branch",
  "A makwaara ya nke ọma maka ntunye-ugo onwere site n'ihe nkiri nke omepụtara nke ihe nkiri nke akpọrọ Just Not Married, so n'ime ya  Flipped and The Sessions",
  "N'afọ 2019, edepụtara aha ya na YNAIJA, otu narị ụmụ Naịjiria akachasị mara n'ihe nkiri",
  "Amuru Audu na Navy Town, Ojo n'ezinụlọ Audu Alị Audu, nna ya, onye agha ụgbọ mmiri  na nne ya bụ Gift Salamat Audu",
  "Nne ya bụ onye na-esi nri ahịa na onye ọchụ nta ego nke nyere ọtụtụ  ụlọ nri na ebe mgbazinye maka ihe mme-mme",
  "Judith nwere ụmụnne nwoke abụọ, nwanne nwoke okenye, Franklin Audu na nwanne ya nwoke nke ọ tọrọ bụ Abdulmalik Audu",
  "Ọ bụ nwa nke abụọ bụrụkwa otu nwanyi n'ime ụmụ nne ya",
  "O si na mpaghara Auchi di na Edo Steeti na mpaghara ndida Nigeria",
  "Audu gụrụ praịmarị na Navy Town Primary School nke dị n'Ojo, site n'afọ 1988 ruo n'afọ1993, wee gawa Navy Town Secondary School site n'afọ 1993 ruo n'afọ 1999, ebe ọ gụrụ akwụkwọ na Arts",
  "O mechara gaa mpaghara abobdo akpọrọ Nigerian French Language Village, Badagry n’afọ 2001 wee nweta nkwado nke Diplọma nke o jiri nweta nnabata nke akwọrọ dairet entrị na Mahadum Lagos n'afọ 2002.",
  "N'afọ 2005, Audu nwetara Osambodo B.A na French na Mahadum Lagos",
  "Mgbe o jichara otu afọ fee ala nna ya, (NYSC) nke o mere na Kebbi Steeti n'afọ 2006/2007, ọ laghachiri Mahadum nke Lagos ma tinye akwụkwọ maka agụmakwụkwọ nke Mastas na Public and International Affairs site n'afọ 2008 rue n'afọ 2010, ebe ọ gụsịrị akwụkwọ nke akpọrọ Master of Public and International Affairs (MPIA)",
  "Mgbe Audu nọ na Mahadum nke Lagos, ọ sonyeere otu na-akwado ihe nkiri  a na-akpọ Campus Playhouse ma sonye n'ọtụtụ mmemme",
  "Site na ebe ahụ ka a họpụtara ya ka-asoro n'ihe nkiri nke Theater 15 nke bụ otu ihe nkiri kachasị enwe asọpụrụ na Mahadum Lagọs n'oge ahụ",
  "Ọ bụ site n'otu ihe nkiri ndi a ka Audu jiri kwagote nka mmụta ya n'ime ihe nkiri nke mere ya na onye nlere onyonyo nke Nigeria bụ Denrele Edun, Onye ome ihe ọchị  bụ Koffi na onye utụziaka bụ Wole Oguntokun, jiri rụkọọ ọrụ.",
  "N’afọ 2004, mgbe Mahadum Lagos gara abụbọ ọrụ ruru ọnwa iri,  onye ọrụ ibe ya bụ Denrele Edun kpọrọ ya bụ Audu n’ụlọ ọrụ Alpha Vision Company ebe ọ nyochara ma nweta ọrụ mbụ ya n’obere enyo na Tajudeen Adepetu’s TV Series, One Love",
  "N'ime otu afọ ahụ, Audu debara aha ya n'akwụkwọ dị ka onye na-eme ihe nkiri na nke Guild of Nigeria  wee malite ịga nyocha, site na nke ọ nwetara òkè na ihe nkiri Ghetto nke Femi Ogedegbe na-akpọ Tears of the Ghetto (Ndụ mara mma)",
  "Na ngwụsị abụbọ ọrụ Mahadum, Audu laghachiri ụlọ akwụkwọ wee were hiatus site na ime ihe nkiri,  ọ bụ ezie na o sonyere mmeputa ihe nkiri nke Independent Children's Series, Funtime, ebe aha ihe nkiri ya bụ Vanessa.",
  "N'oge ọrụ mmanye National Youth Service ya, ọ bụ onye mkwupụta okwu na onye nrụpụta ihe omume na Kebbi State Television nke a na-akpọ French For Beginners, ọ bụkwa onye isi ntụziaka nk akpọrọ Drama Troupe",
  "N’afọ 2011, ka Audu guchasịrị akwụkwụkwọ ma nweta osambodo nke mastas digiri, ọ gara nnyocha maka ọrụ maka ihe nkiri onyonyo, Tinsel wee nweta ọrụ nke ndị ọkachamara n'ọrịa ụmụ nwanyị,  ọ sozi bụrụ onye otu ndi n'emepụta ọtụtụ usoro ihe nkiri onynyo dị ka, Emerald, Seekers, Burning Spears, Tinsel, Huzzel, 4 Walls, Comfort Zone, Rush, Oge, Funtime, Life is Beautiful, Case File, House Apart and Queen Drive",
  "N’afọ 2014, Audu wepụtara ihe nkiri izizi ya, ihe nkiri nkpirishi gbasara ihe mmerụ ahụ n’ezinụlọ nke akpọrọ ‘Not Right’,  nke Omowunmi Dada, Ani Iyoho, Philip Festus na Judith Audu so mepụta.",
  "N’afọ 2014, Audu bidoro igbasa ihe mme-mme redio n’otu ụlọ ọrụ redio dị na ntanetị, Igroove Radio kpọrọ aha Meet the Actor With Judith Audu ebe ya na ndi n'eme ihe nkiri nọ na mba ụwa nile na-akparịta ụka",
  "N'ime ọnwa ise nke afọ 2016, Audu mepụtara ma gosipụta ihe nkiri mbụ ya, nke bụ ihe nkiri zuru oke, n’okpuru ụlọ ọrụ mmepụta ya bụ Judith Audu Productions",
  "Ihe nkiri ahụ, akpọrọ Just Not Married  ka Stan Nze, Rotimi Salami, Ijeoma Agu, Obutu Roland, Brutus Richard, Gregory Ojefua, Judith Audu na Perpetua Adefemi soro mepụta",
  "Ihe nkiri ahụ ritara otito na mbuli elu na Naịjitria n'izu ole na ole eweputara ya",
  "Audu bụ onye n'akọ asiri na ntanetị na-anụ ọkụ n'obi  ma nwee blọọgụ abụọ: www.judithaudu.blogspot.com ebe ọ na-akọwapụta ndi ka n'eto-eto n'ime ihe nkiri ma n'agbasa akụkọ egwuru-egwuma , ma nke ọzọ bụ www.playingwithrecipes.blogspot.com ebe ọ ne-egosi nri oshiri dị ka ọ bụkwa onye hụrụ nri n'anya na-agbalị Ezi ntụziaka si n'akụkụ ụwa nile.",
  "N’afọ 2013, a họpụtara ya maka onyinye kacha mma nke ụmụnwanyị n'eme ihe nkiri n’afọ 2013 na nturuugo ndị na - ahụ maka Mgbasaozi Naịjirịa",
  "N'ime ọnwa iri n'abụọ n'afọ 2014, Audu ritere onyinye maka Onye Okacha amara n'ihe nkiri ụmụ nwanyị na In-Short International Film Festival 2014 maka ọrụ ya na ihe nkiri mkpirishi, Alpha Mama",
  "ihe nkiri mkpirishi nke Audu mere nke akpọrọ Not Right, nke o mepụtara pụtara na nhọpụta maka 2015 Africa Magic Viewers Choice Awards dị ka 'Best Short Film',  a họpụtakwara ihe nkiri a na Best of Nollywood Awards, Nollywood Movie Awards na Abuja International Film Festival n'afọ 2014",
  "N’afọ 2016, Audu ritere nturu ugo maka Best Actress na onyinye kacha mma na Nollywood Awards maka ihe nkiri ahụ, Just Not Married",
  "Audu retere nturu ugo maka Nwanyị Kachasị Mma na Ọrụ Nkwado (Ihe nkiri Africa na Bekee) maka ihe nkiri Obsession na 22nd African Film Awards na obodo UK n'ime onwa iri n'otu n'afọ 2018,  nakwa na Toronto International Nollywood Film Festival maka ọrụ ya na ihe nkiri Unfinished Business",
  "N'ime ọnwa abụọ, n'afọ 2020, ndi otu United Nations High Commission for Refugees (UNHCR) kpọrọ Audu dị ka “onye nkwado dị elu” maka ọrụ ya “Telling the Real Story” (TRS)"
]