[
  "Joseph Amedokpo bụ onye mba Togo na-ese ihe",
  "A mụrụ ya na Vogan, Togo (West Africa), n'afọ 1946, wee kwaga Lagos, Nigeria, mgbe ọ dị afọ asatọ, ebe ọ natara agụmakwụkwọ ya na ọzụzụ nka, ma-nweta ohere agụmakwụkwọ  n' efu na Yaba Trade Center ebe ọ gụrụ  nka osise ihe site na 1966 ruo 1968.",
  "Amedokpo na-ese ihe site na iji mmanụ dị na mpaghara na akwa ya bụ akpa ntụ ọka a na-emegharị emegharị, ndi asara asa  ma gbatịa ya",
  "Ụlọ ọrụ ya bụ akụkụ nke ogige ezinụlọ ya; elu ụlọ na-echebe ya pụọ na anyanwụ Afrịka na mmiri ozuzo oge",
  "O nwetala nkwanye ùgwù na Europe na United States.",
  "N'ọnwa Nọvemba afọ 2008, a họpụtara Amedokpo dị ka otu n'ime  mmadụ ano ndị na-ese ihe maka atụmatụ Dell's Product RED dị ka akụkụ nke ọgụ zuru ụwa ọnụ megide ọrịa obirinajaocha",
  "Ndị ọzọ na-ese ihe ahọpụtara gụnyere Siobhan Gunning, Bruce Mau na Mike Ming.",
  "N' oge di ugbu a Joseph Amedokpo enweghị ego ọ bụla ịzụta ọgwụ, iri nri n'ụzọ ziri ezi ma ọ bụ ikwado ezinụlọ ya",
  "Onye ọrụ nke rere ihe okike ya, nyere ya naanị euro iri ise kwa ọnwa isii",
  "Na mbido, e nyeghị ya ohere ịgụ nkwekọrịta ya",
  "Joseph Amedokpo enweghị ịnyịnya ígwè ma ọ bụ ụgbọala, ma ọ bụ ọkụ latrik n'ụlọ ya",
  "Ụbọchị ụfọdụ, ọ nweghị ego ịzụta ngwaahịa ndị dị mkpa iji rụọ ọrụ n'ụzọ ziri ezi; ọ bụ iwu na ọ ga-agbaziri ụmụ ego."
]