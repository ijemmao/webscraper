[
  "Oreoluwa Somolu Lesi bụ onye ọchụnta ego na-elekọta mmadụ onye mba Naijiria nke UK zụrụ azụ maka akụ na ụba na ọkachamara teknụzụ ozi",
  "Ọ bụ onye hibere, nakwa onye isi oche nke Women's Technology Empowerment Center (W.TEC), otu na-adịghị akwụ ụgwọ nke na-enye ụmụ nwanyị na ụmụ agbọghọ ike na ọha mmadụ na akụ na ụba site na agụmakwụkwọ na teknụzụ ozi",
  "E hiwere W.TEC n'afọ 2008",
  "Ọ bụ onye otu Ashoka na onye nnata nke Anita Borg Institute (ABIE) Change Agent Award",
  "Afọ ndị mbụ Lesi bụ ndị o biri na Nigeria",
  "N'ebe nna onye injinia eletriki, ọ hụrụ teknụzụ n'anya site na nwata nke mere ka ọ mepụta ngwa ngwanrọ nke ejiri na-azụ ahịa akwụkwọ nne na nna ya",
  "Mgbe afọ ọ nọ n'ụlọ akwụkwọ sekọndrị na Queen's College, Lagos gasịrị,  ọ gụrụ akwụkwọ diploma na mmemme kọmputa",
  "Ọ gakwara mba United Kingdom ebe ọ gụrụ gbasara akụnụba wee nweta nzere bachelọ na Economics na Mahadum Essex",
  "Mgbe ọ nọ na mahadum, o hibere akwụkwọ edemede azụmahịa maka ụmụ akwụkwọ, nke ahụ kpalitere mkpamkpa mbụ banyere etu ụmụ nwanyị nwere ike isi jiri teknụzụ mepụta ohere nke akụ na ụba",
  "O nwetakwara, nzere masta na nyocha, imewe na njikwa ozi site na London School of Economics and Political Science",
  "Ọ gụrụ Applied Sciences na Harvard University Extension School",
  "Oreoluwa rụrụ ọrụ n'ụlọọrụ Education Development Center, Inc",
  "na United States dị ka onye na-enyere aka na nyocha nakwa dịka onye na-arụ ọrụ nkà na ụzụ",
  "Ọ laghachiri Naijiria n'afọ 2005",
  "Na Naijiria, ọ rụrụ ọrụ na Lonadek Oil and Gas Consultancy ebe o jisiri ma lekọta otu CSR Initiative-2020 nke lekwasịrị anya na mmepe nka nke ndị ntorobịa na mpaghara sayensị na teknụzụ",
  "O hiwere W.TEC n'afọ 2008, mgbe teknụzụ adịghị egwu dịka ọ dị kemgbe ọtụtụ afọ",
  "Enwekwara ntakịrị mmata maka ọdịiche nwoke na nwanyị na teknụzụ yana ihe kpatara imechi ya ji dị mkpa na 2008, nke mere ka ọrụ ya sie ike karị",
  "W.TEC na-achikọba ọtụtụ mmemme na steeti Lagos, Anambra na Kwara, nke gụnyere emume 'She Creates Camps' na W.TEC Academy (technology afterschool clubs)   ma metụtala ụmụ agbọghọ na ndị nkuzi puku iri abụọ na asaa",
  "N'oge na-adịbeghị anya, W.TEC malitere ọrụ Inclusive Technology for All (IT4All) na mmekorita ya na Center Developmental Children",
  "Ihe oru ngo a na-ewebata teknụzụ na echiche STEM sara mbara nye ụmụ akwụkwọ nwere nkwarụ nke mmepe",
  "Ụfọdụ isi ihe dị mkpa na ọrụ ya na W.TEC gụnyere imekọ ihe ọnụ ya na Dr",
  "Omobola Johnson nke ụlọọrụ Federal Ministry of Communication Technology na 2014 iji wulite otu òtù ụmụ agbọghọ na mba nke a na-akpọ Digital Girls Club, bụ nke e mere n'ụlọ akwụkwọ iri na abụọ na mpaghara ọ bụla wee gbasaa gaa n'ihu ma ruo n'ụlọ akwụkwọ ndị ọzọ na Naịjirịa",
  "Digital Girls Club gosipụtara usoro ọmụmụ gunyere ihe dị iche iche, bụ nke akwadoro na ọnụ ụzọ intanetị nke ndị nkuzi nwere ike ịnweta ma jiri n'ụlọ akwụkwọ ha dị iche iche",
  "A kwanyere Oreoluwa ugwu dịka onye otu Ashoka na 2013",
  "Na 2009, ọ nwetara Anita Borg Change Agent Award",
  "A na-amatakarị W.TEC maka ọrụ ya dị ka ọgbakọ ọsụ ụzọ n'ịgbalị imechi oghere nwoke na nwanyị na teknụzụ",
  "W.TEC eritela ihe nrite dika 2019 EQUALS in Tech award (Skills category)  na 2019 Nigeria Internet Registration Association (NIRA) Presidential Award for Women's Development",
  "W.TEC pụtakwara dị ka onye mmeri nke WSIS 2020 (Access to Information and Knowledge Category)",
  "N'afọ 2019, onye mepụtara World Wide Web, Sir Tim Berners-Lee gara W.TEC, dịka akụkụ nke njem awa iri atọ iga obodo atọ gburugburu ụwa iji mee emume ncheta afọ iri atọ nke webụ",
  "N'oge ọ gara W.TEC, ọ zutere ụfọdụ ụmụ agbọghọ ndị so na mmemme W.TEC",
  "Na Jenụwarị 2020, TIME gwara otu ndị ama ama isii (gụnyere Sir Tim Berners-Lee) ka ha degara onye na-eto eto ma ọ bụ ndị nke ha họọrọ akwụkwọ",
  "Sir Berners-Lee họọrọ idegara ụmụ agbọghọ W.TEC ozi n'akwụkwọ ozi",
  "Oreoluwa enwetala ọtụtụ ihe nrite na nkwanye ugwu nke gụnyere:",
  "Oreoluwa anatawo mmekọrita ndị a:",
  "Ọ lụrụ Gboyega Lesi ma biri na Lagos"
]