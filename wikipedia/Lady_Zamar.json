[
  "Yamikani Janet Banda; nke a maara dịka Lady Zamar, bụ onye South Africa na-agụ egwu na onye na-ede egwu. A mụrụ ya n'abalị́ iri na iteghete nke afọ 1987 na South Africa ma zụlite ya na Thembisa Ọ na-etinyekarị ihe egwu ụlọ na abụ ya ma na-abụ abụ n'asụsụ Bekee nke na-amasị ọtụtụ ndị na-ege ntị N'afọ 2019, ọ bụ onye ọka ikpe ọbịa na Idols South Africa",
  "Lady Zamar na Junior Taurus zutere na 2011 wee malite njikọ. N'abalị iri na anọ n'ọnwa Ọktoba n'afọ 2015, e wepụtara abọm mbụ ha bụ Cotton Candy. Albọm ahụ mepụtara egwu atọ gụnyere; \"Mamelodi\", \"Run Away\" na \"Pitori\".",
  "Na emume nke iri abụọ na abụọ nke South African Music Awards, a họpụtara Cotton Candy maka njikọ /otu nke afọ na Albọm egwu kacha mma. N'oge na-adịghị anya mgbe e wepụtara ya, ọ mara ọkwa na ọ na-achụso ọrụ n'onwe ya.",
  "E wepụtara albọm mbụ ya, King Zamar, na ọnwa Machị afọ 2017. N'ọnwa Febụwarị afọ 2018, albọm ahụ ruru ogo ọla edo, na June afọ 2019,o wetara  platinum abụọ.",
  "N'afọ 2017, Lady Zamar meriri  Song of the Year Award na DStv Mzansi Viewers Choice Awards maka egwu ya bu \"Charlotte\", nke Prince Kaybee mepụtara.\nNa 24th South African Music Awards ọ meriri ihe nrite maka Best Dance Album. N'abalị iri na otu n'ọnwa Machị afọ 2018, ọ bụ onye isi na Vivo Nation Festival.",
  "N'abalị itoolu n'ọnwa Ọgọstụ n'afọ 2018, n'ụbọchị ụmụ nwanyị nke mba ahụ, ọ rụrụ ọrụ n'ihe omume emebeere gbasara ụmụ nwanyị tinyekwara na nsonye ndị omenkà ibe ya Mafikizolo na Sho Madjozi.",
  "E wepụtara albọm nke abụọ ya bụ Monarch n'abalị́ iri abụọ nke ọnwa June afọ 2019.",
  "N'afọ 2019 n' emume nke anọ nke Mzansi Kwaito na House Music Awards , egwu ya bụ \"This is Love\" meriri Best house single.",
  "N'oge niile ọ na-arụ ọrụ dị ka onye nwere nka n'egwu egwu, ọ natala ọtụtụ onyinye, gụnyere awọd SAMA atọ, otu  Independent Music Award."
]