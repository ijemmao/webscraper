[
  "Jibrin Ndatsu Ndajiwo (A mụrụ n'abalị iri abụọ na itoolu nke ọnwa Maachị afọ 1948 – ọ nwụọ n'abalị iri n'otu nke ọnwa Ọgọst nke afọ 2020) bụ onye nkuzi na ọka iwu nke rụrụ ọrụ dịka Onye ọka ikpe nke  Niger steeti site n'afọ 1991 ruo ezumike nka n'afọ 2013, ọ nwekwara aha otutu ọdịnala  Magajin Garin Nupe ruo mgbe ọ nwụrụ",
  "Fati Lami Abubakar nọchiri ya dịka onye nnọchiteanya  ọka ikpe",
  "A mụrụ Ndajiwo n'obodo Doko nke Lavun, Niger Steeti",
  "Ọ malitere mbido agụmakwụkwọ n'ụlọ akwụkwọ praịmarị Doko nke obodo ya site n'afọ 1956 ruo afọ 1959 wee kwaga Bida n'afọ 1960 ịga Ụlọakwụkwọ  Praịmarị Agadi Nke Ndayako ruo afọ 1962",
  "Ọ gara ụlọ akwụkwọ sekọndrị site n'afọ 1963 ruo afọ 1969 na kọleji Gọọmenti Bida n'afọ 1970 ruo afọ 1973 ọ gụchara akwụkwọ na mahadum Ahmadu Bello",
  "Ọ gara ụlọ akwụkwọ Iwu Naịjirịa site na 1973 ruo 1974 wee gaa mahadum QMC, London site na afọ 1979 ruo afọ 1980",
  "Ọ gara mahadum Lagos maka agụmakwụkwọ nke Ụlọakwụkwọ iwu dị elu n'afọ 1981",
  "Ọ malitere dịka onye nkuzi na kọleji ndị nkuzi ụmụ nwanyị, Minna n'afọ 1970 ruo afọ 1973 ebe a kpọgara ya na Ụlọikpe Mpaghara dị ka onye nyocha, onye ndụmọdụ steeti n'afọ 1974",
  "Ọ mechara bụrụ onye nnọchiteanya  onye ọkaikpe ukwu n'afọ 1977 wee bụrụ Onye ọka ikpe n'afọ 1979",
  "N'afọ 1980, a họpụtara ya dịka onye isi na -edeba aha nke Ụlọikpe dị Elu nke dị  na Minna mgbe ahụ bụ afọ 1983 Ọ  kwagara Mịnịstrị Ụlọikpe nke Niger Steeti dịka onye ọkaiwu izugbe na onye ode akwụkwọ n'adigide n'afọ 1985",
  "Ọ bụ onye otu na Amiral Hajj n'oge ọchịchị abụọ",
  "Ọ mechara bụrụ onye isi ọkaikpe nke ụlọ ikpe ukwu nke Niger steeti nke a họpụtara ya n'ọnwa Disemba afọ 1991 ruo Maachị afọ 2013 ka O jere ozi afọ iri abụọ na abụọ",
  "Ọ jekwara ozi dị ka onye isi oche Ụlọ  ọrụ njem na njem ala nsọ nke Niger Steeti site n'afọ 2013 ruo ọnwụ",
  "Ọkwa ọchịchị o jidere",
  "Ndajiwo jidere ọkwa dị iche iche na steeti na gọọmentị etiti nke gụnyere:",
  "Ọ lụrụ Aishetu Aliyu Lemu na 1974 wee mụọ ụmụ nwoke abụọ, ụmụ nwanyị abụọ."
]