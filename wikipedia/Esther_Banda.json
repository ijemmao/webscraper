[
  "Esther Mwila Banda (amụrụ na 4 Nọvemba na afo  1958) bụ onye ndọrọ ndọrọ ọchịchị Zambia",
  "Ọ rụrụ ọrụ dị ka onye otu National Assembly maka Chililabombwe site na 2006 ruo 2016, ọ bụkwa osote minista n'etiti afọ 2011 na afo 2016.",
  "Banda gụrụ maka BA na sociology ma rụọ ọrụ dị ka onye na-ahụ maka mmekọrịta mmadụ na ibe ya. O sonyere na ntuli aka nke afọ 2001 dị ka onye otu United Party for National Development na Chililabombwe, mana ọ bụ onye nke abụọ na onye otu Movement for Multi-Party Democracy Wamundila Muliokela. Na ntuli aka na afọ 2006, Banda bụ onye na-azọ ọkwa Patriotic Front ma merie Muliokela (onye bụ Minista na-ahụ maka nchekwa n'oge ahụ), na-aghọ onye omeiwu nke mpaghara ahụ. A họpụtara ya ọzọ na afo 2011, mgbe nke ahụ gasịrị, a họpụtara ya ka ọ bụrụ osote minista nke Gọọmentị Obodo, Ụlọ, Mmụta Mbido na Nchebe Gburugburu Ebe Obibi. N'afọ sochirinụ, ọ ghọrọ osote minista na Ministry of Gender and Child Development nke e guzobere ọhụrụ",
  "N'ọnwa Febụwarị na afọ 2015 ọ ghọrọ osote minista na-ahụ maka njem nleta na nka mgbe Edgar Lungu ghọrọ onye isi ala. O jikwa ọkwa onye isi oche ụmụ nwanyị nke mba n'ime Patriotic Front.",
  "Banda agbaghị ọsọ na ntuli aka nke afọ 2016, onye na-azọ ọkwa onye omeiwu nke PF bụ Richard Musukwa nọchiri ya dị ka onye omeiwu Chililabombwe."
]