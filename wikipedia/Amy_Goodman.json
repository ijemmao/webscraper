[
  "Amy Goodman (Amụrụ n'April 13, 1957) bụ onye nta akụkọ mgbasa ozi America, onye na-ede akwụkwọ akụkọ, onye na'ime akụkọ nyocha, na onye edemede",
  "Ọrụ odeakụkọ nyocha ya gụnyere mkpuchi banyere mmegharị nnwere onwe nke East Timor, mmeri Morocco na Western Sahara, na ọrụ Chevron Corporation na Naịjirịa.",
  "Kemgbe afọ 1996, ọ bụ onye isi na-akwado Democracy Now!, mmemme akụkọ zuru ụwa ọnụ na-aga n'ihu na redio, telivishọn na Ịntanetị",
  "Ọ natala onyinye maka ọrụ ya, gụnyere Thomas Merton Award n'afọ 2004, Right Livelihood Award n'afọ 2008, na Izzy Award n'afọ 2009 maka \"ihe pụrụ iche ọ rụzuru na mgbasa ozi onwe ya\".",
  "N'afọ 2012, Goodman natara onyinye udo Gandhi maka \"onyinye dị mkpa maka ịkwalite udo mba ụwa na-adịgide adịgide\"",
  "Ọ bụ onye dere akwụkwọ isii, gụnyere afọ 2012 The Silenced Majority: Stories of Uprisings, Occupations, Resistance, and Hope, n'afọ 2016 Democracy Now!: Twenty Years Covering the Movements Changing America. N'afọ 2016, e boro ya ebubo mpụ maka ọgba aghara n'ihe metụtara mkpuchi ya banyere ngagharị iwe nke pipeline Dakota Access. Kọmitii Na-echebe Ndị nta akụkọ katọrọ omume a",
  "Ọ bụ onye ọka ikpe mpaghara North Dakota jụrụ ebubo ahụ n'ụbọchị iri na asaa nke ọnwa Ọktoba n'afọ 2016."
]