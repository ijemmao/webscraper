[
  "Iseoluwa Abidemi (amụrụ n'ọnwa Disemba 18, 2004) bụ onye n'abụ abụ ozioma na Naijiria, onye n'ede egwu nakwa onye nkpọkọta ihe nkiri nke Iseoluwa",
  "Nne ya chọpụtara nkà egwu ya mgbe ọ dị afọ ise ma tinye ya n'òtù ukwe ụlọ akwụkwọ ya n'enye nkwado ma n'eduzi ọrụ",
  "O weputara egwu izizi ya akpọrọ Iseoluwa n'afọ 2017 n'afere egwu izizi ya Yes I Can n'afọ 2019",
  "A kpọrọ ya onye egwu Africa nke Afọ (2019) site na Continental Child Summit and Awards dị na Africa.",
  "A mụrụ Abidemi na Shimawa, Ogun Steeti, Nigeria dị ka nwa mbụ n'ime ụmụ atọ",
  "Ọ gara Emerald Primary School tupu ọ gaa Chrisland High School. Ọ malitere igosi nkà egwu ya n'ụlọ site n'isonye n'ịbụ abụ ozioma n'igwe oyonyo mgbe ọ dị afọ ise",
  "Nne ya, onye na-agụ egwú na ụka ya chọpụtara nkà ahụ ma tinye ya n'òtù ukwe ụlọ akwụkwọ ya n'eduzi n'ọrụ nkwado. N'afọ 2017, ọ wepụtara egwu izizi ya bụ Iseoluwa ma mee ihe ngosi egwu mbụ ya n'afọ 2017 nke akpọrọ The Iseoluwa Concert, nke ọ rụkwara ọzọ n'afọ 2018. O weputara afere egwu izizi ya Yes I Can n'afọ 2019 ya na egwu egwu dịka Mo ti Giao nakwa Just Praise nke Wole Oni Music Production mepụtara. O duziri egwu ọzọ n'afọ 2019 na Lagos nke akpọrọ Iseoluwa Live In Concert iji kwalite afere egwu ọhụrụ ya. Abidemi kọwara na ebumnuche nke afere egwu Yes I Can bụ ịgwa ndị n'eto eto na ha kwesịrị \"ikwere n'onwe ha ma ghara ịda mbà n'oge ọ bụla\".",
  "Abidemi ekwuola na ọ bụ ezie na \"egwú bụ ihe na-atọ m ụtọ\", ọ ga-achọkwa ịmụ iwu na agụmakwụkwọ. Ọ na-ewere ndị na-agụ egwú dị ka Aṣa na Nathaniel Bassey dị ka ndị n'akpali egwu ya."
]