[
  "Nadia Mukami (a mụrụ n'ụbọchị nke 9 n'ọnwa Nọvemba n'afọ 1996) bụ onye Kenya na-agụ egwu na onye na-ede egwu nke a maara amara maka egwu ya \"Si Rahisi\", na \"Radio Love\", nke gosipụtara Arrow Bwoy. O wepụtara EP mbụ ya, African Popstar, n'ọnwa Ọktoba afọ 2020.Ọ bụ onye guzobere akara ndekọ Kenya \"Sevens Creative Hub\".",
  "A mụrụ Nadia Mukami n'ụlọ ọgwụ Pumwani na Nairobi, Kenya na mkpụrụ ụbọchị 9 n'ọnwa Nọvemba n'afọ 1996. Ọ gara Kari Mwailu Praịmarị ebe ọ gụsịrị akwụkwọ praịmarị ya n'afọ 2009",
  "E mechara nabata ya na Mount Laverna School na Kasarani, Nairobi O mechara sonye na Mahadum Maseno wee nweta nzere na BBA Finance option.",
  "Nadia dere ma dekọọ egwu mbụ ya bụ Barua Ya Siri n'afọ 2015",
  "Egwu ya nke abụọ bụ Kesi bụ oge mgbanwe ya, ọ nwetara ewum ewu ma bụrụ ihe egwu nke oge ahụ",
  "O mere ka o nwee ohere iji mee ihe nkiri na ohere Kenya dị iche iche dịka Blaze The Nile Festival, The Luo Festival wdg.",
  "Nadia wepụtara egwu \"Radio Love\" nke gosipụtara Arrow Bwoy n'ọnwa Febụwarị n'afọ 2019",
  "Abụ ahụ bụ ọganihu ya",
  "Ọ nwetara nnukwu nlebara anya site na mgbasa ozi Kenya ma kpọọ ya n'ọtụtụ ụlọ ọrụ redio na TV na mpaghara ahụ.",
  "N'afọ 2019, Nadia kewara ụzọ ya na njikwa ya \"Hailemind Entertainment\". N'otu afọ ahụ 2019, egwu ya \"Radio Love\" meriri ihe nrite abụọ na Pulse Music Video Awards (PMVA). N'afọ 2019, o so na ndị na-ese ihe na-anọchite anya Kenya na Coke Studio Afrịka.",
  "Ná mmalite afọ 2020, Nadia wepụtara \"Nitekenye\" nke gosipụtara otu egwu Gengetone nke Kenya \"Sailors\".",
  "E mechara wepụta EP mbụ nke Nadia na Ọktoba 2020",
  "E wepụtara egwu \"Jipe\" nke gosipụtara onye na-agụ egwu Tanzania bụ Marioo na Machị 2020. EP gosipụtara Khaligraph Jones, Maua Sama, Fena Gitu, DJ Joe Mfalme, Sanaipei Tande, Orezi nke Nigeria, Tamy Moyo nke Zimbabwe na Lioness Nam si Namibia. \nA họpụtakwara ya maka onyinye HiPipo na 2020.",
  "N'afọ 2021, a họpụtara ya  nke mbụ ya na MTV Africa Music Awards (MAMA)."
]