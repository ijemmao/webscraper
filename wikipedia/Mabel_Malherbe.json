[
  "Mabel Catherine Malherbe (9 August, na afọ 1879 - 1 February, na afọ 1964) bụ onye ndọrọ ndọrọ ọchịchị South Africa",
  "Ọ bụ onye na-agba mbọ maka ikike ụmụ nwanyị",
  "Ọ bụ nwanyị mbụ bụ onye isi obodo Pretoria site na afo 1931 ruo na afọ 1932",
  "Ọ bụkwa nwanyị mbụ (Afrikaner) ịbụ onye otu South African Parliament na afọ 1934.",
  "Onye sitere na George Rex nke Knysna, Mable Catherine Rex biri na Pretoria, South African Republic, mgbe e mesịrị na Rustenburg, tupu ọ gụchaa akwụkwọ ya na Rondebosch na Cape Colony",
  "Mgbe Agha nke Abụọ nke Boer tiwapụrụ, ọ sonyeere Red Cross",
  "Ọ bụ mgbe ọ na-arụ ọrụ maka Red Cross ka ọ zutere Kenne Nicholaas De Kock Malherbe, onye ọ lụrụ na afọ 1903.",
  "Site n'enyemaka nke Mrs Koopmans-De Wet, ọ gara Netherlands ebe ọ nọrọ afọ atọ na-azụ onwe ya dị ka nọọsụ",
  "Mgbe ọ laghachiri Pretoria na afọ 1904, ọ malitere ịrụ ọrụ ebere ma ghọọ onye otu a ma ama n'ọtụtụ njikọ maka ụmụ nwanyị akfrikaner, na-eje ozi dị ka onye isi maka Federation of South African Women site na afo 1917.",
  "Dị ka onye nnọchiteanya maka South African National Council of women, Mabel Malherbe gara International Woman's Conference na Geneva",
  "N'afọ 1919, o guzobere akwụkwọ Afrikaans-Hollandse Leesunie ma mepụta magazin ụmụ nwanyị na-enwe mmetụta kwa ọnwa, Die Boerevrou, magazin ụmụ nwanyị mbụ na Afrikaans.",
  "Dị ka nwanyị na-arụsi ọrụ ike na ndọrọ ndọrọ ọchịchị tupu ụmụ nwanyị enwe ikike ịtụ vootu, o sonyere n'ịmepụta alaka ụmụ nwanyị nke National Party na Transvaal na afọ 1915",
  "N'etiti Nasionale Vroueparty (National Party, alaka nwanyị), ọ mere mkpọsa maka ikike ụmụ nwanyị",
  "N'oge ahụ, ọ bụ naanị ụmụ nwanyị South Africa ọcha ka a ga-enye ikike ịtụ vootu, nke mere na afọ 1931.",
  "A họpụtara ya na Kansụl Obodo nke Pretoria ruo afọ isii, ọ ghọrọ nwanyị mbụ bụ onyeisi obodo na South Africa (1931-1932)",
  "Na Junn, na afọ 1933, a họpụtara ya na kansụl mpaghara nke Transvaal dị ka onye nnọchi anya National Party",
  "Ka e mesịrị, na afọ 1934, ọ ghọrọ nwanyị mbụ a họpụtara na ndị omeiwu South Africa, ebe ọ nọchitere anya mpaghara Wonderboom",
  "N'ikwesị ntụkwasị obi nye James Barry Hertzog, ọ sonyeere United Party n'oge njikọta nke National Party na South African Party",
  "N'oge ọ bụ onye omeiwu, ọ lụrụ ọgụ ọ bụghị naanị ịkwalite ikike ụmụ nwanyị, kamakwa maka ndị ọzọ a chụpụrụ n'ihi ọnọdụ akụ na ụba siri ike.",
  "N'afọ 1939, ọ hapụrụ United Party n'akụkụ Hertzog na ndị omeiwu ndị ọzọ na-emegide ịbanye n'agha",
  "Dị ka ha, ọ laghachiri na National Party n'okpuru nduzi nke Daniel Francois Malan n'oge dị mkpirikpi, tupu ya esonye na ntọala nke Afrikaner Party n'akụkụ Nicolaas Havenga na ndị ka nọgidere na-eguzosi ike n'ihe nye Hertzog.",
  "N'afọ 1953, e nyere Mabel Catherine nzere doctorate na akwụkwọ site na Mahadum Pretoria."
]