[
  "Mohammed Mana (amụrụ n'abalị asaa nke ọnwa Ọktoba afọ 1950) bụ onye nchịkwa agha nke Plateau Steeti n'agbata ọnwa Disemba nke afọ  1993 na ọnwa  Ọgọstụ afọ 1996 n'oge ọchịchị ọchịagha Sani Abacha",
  "A hoputara ya dịka Sịnetọ n'ahụ  maka ugwu  Adamawa n'afọ 2007 n'okpuru otu ndọrọndọrọ ọchịchị People's Democratic Party (PDP)",
  "A mụrụ Mana n'abalị  asaa nke ọnwa Ọktoba nke afọ 1950",
  "Ọ gara kọleji gọọmentị, Keffi",
  "O nwetara akara diplọma na teknụzụ mmanụ site  n'ụlọ akwụkwọ  quartermaster  Ndị agha US   n'afọ 1976",
  "N'afọ 1987, ọ nwetara akara diplọma na nchịkwa ọhaneze na mahadum Ahmadu Bello, Zaria",
  "Dị ka Gọvanọ Plateau Steeti, n'afọ 1994, Lt",
  "Col",
  "Mohammed Mana hiwere kọmishọn ga-eleba anya n'ime  nsogbu agbụrụ dị na Jos",
  "Nsogbu ndị a bụ n'ihi esemokwu dị n'etiti Berom, Anaguta, na Afizere n'otu akụkụ, na agbụrụ Hausa -Fulani n'aka nke ọzọ",
  "Ihe butere ọgbaghara bụ nhọpụta Mana họpụtara onye Hausa ka ọ bụrụ \"onye isi oche Kọmitii nlekọta\" Jos",
  "Mana lara ezumike nká na ndị agha n'ọnwa June nke afọ 1999 mgbe Onye isi ala Olusegun Obasanjo nyere iwu na ndị niile bụ  ndị nchịkwa ndị agha ga ala ezumike nka.",
  "Mgbe ọ bụrụ Sịnetọ n'onwa Mee nke afọ 2007, a họpụtara Mana ka ọ bụrụ onye otu kọmitii na Nhọrọ, Ike, Njikọta na Imekọ Ihe ọnụ",
  "A họpụtakwara ya ka ọ bụrụ osote onye isi ụtarị nke Sineti",
  "Ọ kwadoro nkwado mmezi iwu n'ụlọ ọrụ n'ahụ  maka oke ala n'afọ  2009 yana akwụkwọ iwu maka njikwa ụtaba, n'afọ 2009",
  "Mgbe ọ na -ekwu okwu n'onwa Maachị nke afọ  2009 na mkpesa Ndozigharị ntuli aka nke kọmitii nke ikpe ziri ezi nke Mohammed Uwais na-achị  ọ tụrụ aro ka ndị isi otu ahụ  họpụta onye isi  Ụlọ ọrụ  Ntuli Aka Mba, mana a ga -enyocha nyocha ikpe",
  "Dika emechara  Nnapụ ọchịchị n'ke nke ọnwa Febụwarị afọ 2010 na Niger, onye isi sineti David Mark rịọrọ Mohammed Mana na Sịnetọ  John Shagaya nke Plateau Steeti ka ha jiri njikọ chiri anya ha na ndị isi ndị agha ọhụrụ nke Niger gbaa ha ume ka ha nabata ọchịchị onye kwuo uche ya",
  "N'ọnwa Maachị afọ 2010, a họpụtara Mana ka ọ bụrụ otu onye n'ime kọmitii mmadụ iri abụọ ga achọta ụzọ isi dozie nsogbu nke Jos na- enwe, ebe e nwere ọgba aghara na-enweghị atụ n'etiti ndị Alakụba na Ndị Kraịst",
  "Na ntuli aka nke ntuli mba emere n'ụbọchị itooly nke ọnwa Eprel afọ 2011, Mana bụ onye na-asọ mpi na ntuliaka PDP ka ọ bụrụkwa onye ga-anọchite mpaghara ọchịchị sineti nke ugwu Adamawa",
  "Agbanyeghị, ọ tụfuru nhọpụta",
  "Mana tinyere akwụkwọ mkpesa megide nhọpụta Umar Bindo Jibrilla dị ka onye ga -azọ ntụli aka nke ugwu Adamawa",
  "N'abalị iri abụọ na itoolu nke ọnwa Maachị afọ 2011, Ụlọikpe Kasị Elu nke dị n'Abuja kagburu mkpesa ahụ dị ka enweghị uru",
  "Mana rịọrọ mkpesa a",
  "Akụkọ mbụ nke nsonaazụ ntuliaka  mpaghara ọchịchị  ugwu nke Adamawa kwuru na Bindo Jibrilla ( PDP ) meriri onye bụ gọvanọ Boni Haruna nke Action Congress of Nigeria (ACN), wee nweta vootu Puku iri asaa na ise, otu narị na iri na abụọ tụnyere  Haruna nwere puku iri asaa na narị asatọ na iri itoolu",
  "Onye mere ntụli aka n'okpuru otu ndọrọndọrọ ọchịchị Congress for Progressive Change (CPC), Abba Mohammed, nwetara vootu puku iri abụọ na abụọ, narị asatọ na iri isii na isii",
  "Ụlọọrụ Independent National Electoral Commission (INEC) kọkwara nke a n'ụbọchị iri na isii nke ọnwa Eprel",
  "Agbanyeghị, ka ọ na -eru ụbọchị iri abụọ n'ato  nke ọnwa Eprel, Njikọ Ntuli akaNaịjirịa na -akọ na Mana bụ onye otu PDP meriri ntuli aka ahụ"
]