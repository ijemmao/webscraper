[
  "Ibife Eugene Alufohai (amụrụ n'abalị iri abụọ na iteghete n'ọnwa Ọgọstụ n'afọ 1986) bụ onye Naijiria na-ese onyinyo, onye ọrụ ebere na onye na-eme asọmpi ịma mma nke e chiri okpueze Miss Valentine International n’afo 2010. Ọ bụ onye guzobere Miss Polo International.",
  "Alufohai si Abonnema, Rivers Steeti",
  "A mụrụ ya na Calabar, Cross River Steeti ma bụrụ nwa ikpeazụ n'ime ụmụ asaa nke nne na nna ya",
  "Ezinne ụlọ ya kwagara ọtụtụ ebe n'ihi ọrụ nna ya dị ka onye agha, si Kaduna Steeti kwaga Port Harcourt, Rivers Steeti",
  "Site n’afo 1993 ruo afo 1997 ọ gụrụ akwụkwọ praịmarị, na agụmakwụkwọ sekọndrị na Tantua International Group of Schools site na 1997 ruo 2003",
  "N'afọ 2003, ọ gara Mahadum Madonna, Okija maka agụmakwụkwọ mahadum ya wee gaa Mahadum Port Harcourt, Rivers Steeti n'afọ 2008, ebe ọ gụsịrị akwụkwọ na 2012 na nzere na Clinical psychology",
  "Mgbe ọ gụsịrị akwụkwọ na mahadum, ọ rụrụ ọrụ National Youth Service Corps na Federal Medical Centre Yenagoa, Bayelsa Steeti, ebe ọ rụrụ ọrụ dị ka onye ọkà n'akparamàgwà mmadụ na dịka onye na-arụ ọrụ na ECG site na 2013 ruo 2014.",
  "N'afọ 2010, e chiri Alufohai okpueze onye mmeri nke mbipụta 2010 nke Miss Valentine International.",
  "N'afọ 2018, Alufohai malitere Miss Polo International. N'abalị iri abụọ na asatọ n'ọnwa Ọgọstụ afọ 2018, e mere mbipụta mbụ ya na Abuja, Naịjirịa. Na 14 Septemba 2019, e mere mbipụta nke abụọ na Dubai, United Arab Emirates.",
  "Alufohai lụrụ di ma nwee nwa nwanyị. Dị ka akụkụ nke ọrụ ebere ya, ọ malitere Polo International Relief Foundation."
]