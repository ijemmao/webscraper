[
  "Rabia Salihu Sa'id   (a mụrụn'ụbọchị nke 21 n'ọnwa Eprel n'afọ 1963) bụ onye dibia bekee nke Naịjirịra, bu prọfesọ ihe gbasara mbara igwe na ihu igwe, na onye nnyocha na Mahadum Bayero nke Kano Ọ na-eme nnyocha  mbara igwe na ihu igwe, patịkụl fiziks, na ihe gbasara elektrọnik",
  "Sa'id bụ onye nkwado na onye ndụmọdụ maka ụmụ agbọghọ nọ na sayensị na Visiola Foundation na Peace Corps ; o so hiwe Nigeria's Association of Women Physicists",
  "Ọ bụ onye nkwado na onye ndụmọdụ nke sayensị, teknụzụ, injiniariịn, na mgbakọ na mwepụ (STEM) nakwa onye mmezi nke British Council's Active Citizens' Programme.",
  "Sai'd enwetela onyinye ọrụ mmekọrịta sitere na Institute of Physics Applied na Bern,dị na Suwizalandị na Ford Foundation wee bụrụ onye otu African Scientific Institute (ASI)",
  "N'afọ 2015, ọ natara Elsevier Foundation Award for Women Scientists in the Developing World",
  "Ndị British Council nyekwara ya onyinye nhubaama n'afọ 2015 maka ọrụ mwulite obodo ya",
  "BBC nyekwara ya onyinye nhubaama dịka akụkụ nke ihe omume usoro 100 Women",
  "A mụrụ Rabia Sa'id na Wangara, obodo dị na okpuru ọchịchị obodo Gezawa nke Kano Steeie, na mgbago ugwu Naịjiria,  ebe ụmụ agbọghọ nwere ohere agụmakwụkwọ ole na ole, ọtụtụ na-alụrụ di na nwunye mgbe ha dị afọ iri na ụma, a na-atụkwa anya na ụmụ nwanyị ga-anọ n'ụlọ",
  "Kosiladị, nna ya chọrọ ka ọ bụrụ dọkịta",
  "Ọ bụ onye otu ndị agha Naịjirịa  nwere nwunye abụọ ma mụta ụmụ iri",
  "Sa'id gara ụlọ akwụkwọ ndị agha ma bụrụ onye mdụ na klaasị ya",
  "Ọ họọrọ ịlụ di mgbe ọ dị afọ 18, ozugbo ọ gụsịrị akwụkwọ na kọleeji",
  "Ọ bụ nne nye ụmụ isii",
  "Ụmụ ya abụọ chọrọ nlekọta ahụike (otu n'ime ha bu ụkwụ gbara ngọ pụta ka a mụrụ ya, nke ọzọ bu ọrịọ́ sịkụl sel ka a mụrụ ya), nke gbakwunyere na ihe ịma aka nke ya onwe ya i nweta ogo mmụta agụmakwụkwọ ka elu",
  "Sa'id malitere agụmakwụkwọ ya mgbe ọ dị afọ 29 were nwee ụlọ akwụkwọ ọta akara iji kwụọ ụgwọ maka agụmakwụkwọ ya",
  "O nwere akara ugo mmụta bachelọ na sayensị, nzere mastas na Ph.D na Fiziks nke ọ gụrụ na Mahadum Bayero dị na Kano",
  "Na Septemba afọ 1999, ọ malitere ọrụ dị ka onye na-enyere aka na nkuzi na Mahadum Bayero",
  "N'afọ 2002, na agụmakwụkwọ n'efu International Fellowships Program (IFP) nke Ford Foundation, ọ gụrụ maka gburugburu ebe obibi na mmepe n'ogo mastas na Madadum nke Reading na Yunaịted Kịndọm",
  "Ọ malitere ịrụ ọrụ n'afọ 1999 na Mahadum Bayero  ma bụrụkwa prọfesọ ndị ogo bachelọ na ogo mmụta dị elu n'ihe gbasara ihe gbasara mbara igwe na ihu igwe",
  "Site n'afọ 2015, ọ bụ onye na-esote Diin na ngalaba na-ahụ maka ụmụakwụkwọ nke Mahadum",
  "Ọ natara ọkwa nnyocha na mahadum,  ebe ọ na-eme nyocha mbara igwe na ihu igwe, patịkụl fiziks, na ihe gbasara elektrọnik",
  "Ọ na-eme nnyocha ya iji dozie nsogbu ndị metụtara gburugburu ebe obibi nke Naịjirịa",
  "Iji belata ọnụ ọgụgụ nke osisi a na-egbutu maka nkụ, dịka ọmụmaatụ, otu nnyocha e mere bụ iji obere iberibe osisi sitere n'ọrụ ịkwa osisi mee ihe dịka mmanụ ọkụ, were si otú a belata ọnụego nke oke ọhịa nke obodo",
  "Ọ na-achịkọtakwa ahịrị gbasara mbara igwe  ma na-amụ banyere mmetụta nke igbu osisi  na uzuzu erosọl na ọnọdụ ihu igwe",
  "Ebumnuche ya bụ ị kwalite ndabere dị elu na Naijirịa n'ebe ike ọkụ ndị ọzọ e megharịrị ọhụrụ  dịka ike ifufe, ike anyanwụ, na ike mmịrị - ndị na-anaghị emerụ gburugburu ebe obibi ahụ ka mmanụ ọkụ mma",
  "N'afọ 2010, ya na Dọkịta C",
  "Matzler rụkọrọ ọrụ, bụ onye sayensị nke na-ahụ maka ihe omimi na mbara igwe, na Institute of Applied Physics, Mahadum nke Bern,dị na Suwizalandị dị ka onye nnyocha sayensị ọbịa ihe ruru ọnwa anọ",
  "Na Jenụwarị afọ 2013, e mere ya African Scientific Institute (ASI) Fellow of Physics,   nke bụ mkpakọrịta na-asọpụrụ ma na- eche echiche nke ndị mmụta, ndị nnyocha, na ndị ọchụnta ego",
  "Sa'id na-arụ ọrụ na sayensị, teknụzụ, injiniarịn, na mgbakọ na mwepụ (STEM)",
  "O so na ndị hiwere Association of Women Physicists nke Naijirịa n'afọ 2011, nke na-agba ụmụ nwanyị ume ka ha bụrụ ndị ọkà mmụta sayensị na fiziks, na-achọ imeziwanye agụmakwụkwọ fiziks n'ụlọ akwụkwọ, ma na-enye ụmụ agbọghọ onyinye nturuugo",
  "Sa'id gbakwara ndị ntorobịa ume isonye site na ịdụ ha ọdụ na mmemme sayensị obodo na nke mba,  ọrụ efu Peace Corps Nigeria Alumni Foundation na Visiola Foundation",
  "Ọ na-ekwu na ọ na-arụsi ọrụ ike na mgbasa ozi STEM n'ihi na e nwere nrụgide otu na ihe mgbochi ụmụ agbọghọ, ọkachasị ndị nọ na mgbago ugwu Naijirịa, ga-emerịrị iji chụso agụmakwụkwọ na ọrụ na mpaghara ndị a",
  "Na mgbakwunye, \"ọtụtụ ụmụ agbọghọ na sayensị ga-apụta na azịza nke sayensị na-enye abụghị naanị maka mkpa otu ndị.\"   Na mgbakwunye, e nwere nnukwu ekele maka ọrụ ebe e nwere ngwa bara uru, dịka ọrụ ụlọakụ na ọgwụ",
  "N'afọ 2015 ọ bụ onye natara otu n'ime onyinye ise Elsevier Foundation maka ụmụ nwanyị ndị ọkà mmụta sayensị na ụwa na-emepe emepe",
  "E gosipụtara na mmekorita ya na <a href=\"https://en.wikipedia.org/wiki/Organization_for_Women_in_Science_for_the_Developing_World\" rel=\"mw:ExtLink\" title=\"Organization for Women in Science for the Developing World\" class=\"cx-link\" data-linkid=\"101\">Organization for Women in Science for the Developing World</a> (OWSD) na The World Academy of Sciences (TWAS), ihe nrite afọ ahụ bụ maka fiziks na mgbakọ na mwepụ, yana onyinye Sa'id na ngalaba nke fiziks nke mbara igwe",
  "Ọ natara onyinye a maka oru ya banyere nsogbu gburugburu Naijirịa,  nke e mere n'ụbọchị 14 ọnwa Febụwarị afọ 2015 na nzukọ kwa afọ nke American Association for the Advancement of Science (AAAS) na San Jose, dị na Kalifoniya",
  "N’ọnwa Ọgọstụ afọ 2015, onye ntaakụkọ BBC Claudia Hammond gbara Sa’id ajụjụ ọnụ maka otu ihe omume BBC World Service,  ma gosipụta ya na ihe omume usoro ụmụ nwaanyị 100 BBC na- eme kwa afọ, na-egosipụta mbọ ọ na-agba iji kwalite mmụta sayensị na Naịjirịa",
  "N'afọ sochirinụ (2016) e gosipụtara ya na magazin ịntanetị The Nigerian Academia na ndepụta nke ụmụ nwanyị Naijiria ndị a ma ama na sayensị",
  "Na mgbakwunye na ndụmọdụ ọ na-eme na Peace Corps na Visiola maka mgbasa ozi STEM, ọ bụ onye nhazi na British Council Active Citizens' Programme, bụ onye na-agba ndị na-eto eto ume ị zụlite usoro nkwukọrịta udo maka nkwado mmepe obodo ha",
  "Ọ bụ otu n'ime mmadụ itoolu a kwanyeere ugwu dịka \"ụmụ nwanyị na-akwado na ndị mmeri\" na Naịjirịa na Machị afọ 2015 dịka akụkụ nke <a href=\"https://en.wikipedia.org/wiki/International_Women's_Day\" rel=\"mw:ExtLink\" title=\"International Women's Day\" class=\"cx-link\" data-linkid=\"114\">International Women's Day</a> site n'aka ndị British Council na abụọ nke mmemme mmepe ya, Nigeria Stability and Reconciliation Programme (NSRP) na Justice for All (J4A) Programme",
  "Àtụ:Notelist"
]