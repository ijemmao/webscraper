[
  "Esther Omolayo Kolawole (amụrụ na abalị anọ n'ọnwa Jenụwarị afọ 2002) bụ onye Naijiria na-agba mgba. Ọ na-anọchite anya Naijiria na asọmpi mba ụwa",
  "N'ọnwa Ọgọstụ afọ 2022, o ritere ọla nchara na ihe omume ụmụ nwanyị nke 62 kilogram na 2022 Commonwealth Games nke emere na Birmingham, England.",
  "Kolawale ritere ihe nrite ọla edo na 2018 African Youth Games. N'ọnwa Disemba afọ 2018, ọ ghọrọ onye mmeri ịgba mgba nke mba, merie ihe nrite ọla edo maka 55 kg freestyle na mmemmé egwuregwu mba Naijiria.",
  "N'ọnwa Febụwarị afọ 2018, ọ ritere ọla edo maka ihe omume cadet nke 61kg n'oge 2018 African Wrestling Championships.",
  "O meriri ihe nrite ọla edo na ihe omume ya na 2020 African Wrestling Championships nke emere na Algiers, Algeria. N'ọnwa Mee afọ 2021, o rughị eru maka 2020 Summer Olympics na World Olympic Qualification Tournament nke emere na Sofia, Bulgaria. N'ọnwa Ọktoba afọ 2021, ọ sonyere na asọmpi ụmụ nwanyị nke kilogram 55 na World Wrestling Championships nke e mere na Oslo, Norway ebe e wepụrụ ya na egwuregwu nke abụọ ya.",
  "N'ọnwa Nọvemba afọ 2021, ọ nọ n'ọkwa nke atọ wee merie otu n'ime ọla nchara n'egwuregwu ụmụ nwanyị 57 kg freestyle na 2021 U23 World Wrestling Championships nke emere na Belgrade, Serbia.",
  "N'afọ 2022, ọ tụfuru ọla nchara ya na asọmpi ụmụ nwanyị nke 57 kilogram na asọmpi Yasar Dogu nke emere na Istanbul, Turkey. O meriri ọla nchara na ihe omume ụmụ nwanyị nke 62 kilogram na 2022 Commonwealth Games nke emere na Birmingham, England. O meriri ihe nrite ọlaọcha na ihe omume ụmụ nwanyị nke 57 kilogram na 2021 Islamic Solidarity Games nke emere na Konya, Turkey. O sonyere na asọmpi ụmụ nwanyị nke 57 kilogram na 2022 World Wrestling Championships nke emere na Belgrade, Serbia."
]