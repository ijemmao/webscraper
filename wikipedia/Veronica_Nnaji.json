[
  "Veronica Ogechi Nnaji (onye amuru n' ubochi iri n'onwa Jenuarị 1940) bu onye nọọsụ na onye ndọrọndọrọ ọchịchị Naijiria",
  "Na 1979 ọ bụ otu n'ime ìgwè mbụ nke ụmụ nwanyị atọ ndị were oche ha na Ụlọ Nnọchiteanya",
  "A mụrụ Nnaji na Umuaka n'ọnwa Jenụwarị 1940, otu n'ime ụmụ asaa onye ọrụ ugbo bụ Therea Ezendu na onye na-azụ ahịa Mathias Ezendu mụrụ",
  "Ọ gụrụ akwụkwọ na Holy Rosary School n'etiti afọ 1948 na 1955,  emesia ọ zụrụ ọzụzụ dịka onye nọọsụ na ụlọ ọgwụ Our Lady of Lourdes dị na Ihiala site n'afo 1956 ruo 1960",
  "Ọ gara ụlọ akwụkwọ nke ịdị ọcha na Aba ma gakwa Health Center dị na Nsukka, ọ tozuru oke dịka nọọsụ na 1963",
  "O mechara rụọ ọrụ na Amaigbo Joint Hospital dị na Nkwerre n'etiti 1963 na 1965, mgbe nke ahụ gasịrị ọ rụrụ ọrụ n'ụlọ ụmụaka na-enweghị nne na nna na Okwelle ruo 1970",
  "Ọ lụrụ di n'afọ 1965 ma mụọ ụmụ ise",
  "N'afọ 1974, ọ ghọrọ onye nwe ụlọ ebe a na-amụ nwa",
  "Na nhoputa ndi omeiwu nke afo 1979, Nnaji bu onye Naijiria ndi otu pati Isu ma tinye ya n'ulo omebe iwu",
  "N'akụkụ Abiola Babatope na Justina Eze, ọ bụ otu n'ime ụmụnwaanyị atọ mbụ a họpụtara na ụlọ omeiwu ka ha nọrọ n'oche ha (A họpụtara Esther Soyannwo n'afọ 1964 mana ọ nọghị oche ya)",
  "Ọ jere ozi na nzuko omeiwu ruo 1983"
]