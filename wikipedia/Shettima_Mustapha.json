[
  "Shettima Mustafa' OFR (amụrụ n'ụbọchị iri abụọ n'isi nke ọnwa Nọvemba afọ 1939 - Novemba 2022) bụ Nwa-afọ Naịjirịa gụrụ akwụkwọ  na onye ndọrọndọrọ ọchịchị rụrụ ọrụ dị ka Mịnịsta na-ahụ maka ọrụ ugbo (1990–1992), n'afo 2007 ka a họpụtara Mịnịsta na-ahụ maka nchekwa n'ime Kabịnetị nke Onye isi ala Umaru Yar'Adua",
  "O mechara  bụrụ Mịnịsta nke ime obodo",
  "Ọ hapụrụ ụlọ ọrụ n'ọnwa Maachị nke afọ 2010 mgbe Onye isi ala Goodluck Jonathan gbasoro ụlọ ọrụ ya",
  "A mụrụ Shettima Mustafa n'ụbọchị iri abụọ n'isii nke ọnwa Nọvemba afọ 1939 na Nguru, nke dị na Yobe Steeti ugbua",
  "Ọ gara ụlọ akwụkwọ sekọndrị nke Borno na Maiduguri (1946–1952)",
  "Ọ zụrụ onwe ya dịka onye enyemaka ngalaba ahụike na Kano (1955–1956)",
  "Ọ rụrụ ọrụ na Nwa-afọ nchịkwa Borno (1954–1964) ma mesịa soro igwe redio na igwe onyonyo telivishọn nke  Kaduna (1965–1967)",
  "N’afọ 1967, mgbe ọ  gbara afọ iri abụọ na asatọ, a nabatara ya na Mahadum Ahmadu Bello, gụchaa akwụkwọ n’afọ 1972 ma mesịa rụọ ọrụ dịka onye nyocha na ụlọ mmụta  nke nyocha ọrụ ugbo na mahadum ahụ",
  "Site n'afọ 1973 rue 1974, ọ gara Mahadum Cambridge, ebe o nwetara nzere diplọma nke ngụcha akwụkwọ  na Bayọlọji etinyere",
  "Ọ gara n'ihu ịgba mbọ nweta  nzere PhD, na-ịgaMahadum Purdue, Indiana na United States n'afọ 1978, wee nweta nzere PhD n'afọ 1979",
  "O mechakwara ihe omumu na oru nlekọta na nyocha oru ugbo na Mahadum East Anglia n'afọ 1990.",
  "A họpụtara Shettima Mustafa dịka kọmishọna na ọchịchị gọọmenti  Borno Steeti n’okpuru gọvanọ Mohammed Goni",
  "O biliri nwayọ n'ọkwa ndọrọndọrọ ọchịchị ma bụrụ onye na-azọ osote onyeisiala nke pati ndị Naịjirịa  na ntuli aka nke afọ 1983",
  "Agbanyeghị, onye ọchịchị bụ Shehu Shagari nke National Party of Nigeria (NPN) meriri ntuli aka ahụ",
  "Mgbe nkwatu ọchịchị nke ndị agha nke ọnwa Desemba afo 1983 mgbe Major General Muhammadu Buhari banyere n'ọchịchị, a tụrụ ya mkpọrọ ruo 1985",
  "Mgbe a hapụrụ ya ọ laghachiri nkuzi oge nwa oge na Mahadum Maiduguri",
  "Ọ mechara bụrụ onye isi mpaghara na Jos nke Ụlọ ozi ọrụ ugbo Gọọmenti etiti",
  "Ka ọnwa nke asatọ dị n’afọ 1990, a họpụtara Shettima Mustafa dịka Mịnịsta na-ahụ maka Ọrụ Ugbo na Akụrụngwa efu, ojidere ọkwa ahụ ruo mgbe ndị omebe iwu kewara na 1992",
  "Site na nke a, ọ buru onye ndụmọdụ nye òtù dị iche iche nke obodo na mba dị iche iche, wee bụrụ onye nlekọta ego nke mba nke otu ndọrọndọrọ ọchịchị People's Democratic Party (PDP), ọkwá ọ nọrọ n'agbata afọ 1998 na 2001",
  "Ọ bụrụ onye otu nke Otu Genetic nke Naịjirịa, onye otu Otu ịkọ ọrụ ugbo nke Amerịka  na onye otu Ọrụ ugbo nke Naịjiria,  N'afọ 2002, a họpụtara Shettima Mustafa na kọmitii nke Ụlọ akụ Savannah, n'agbanyeghị na O soghi nwere ụlọ ọrụ ahụ",
  "Onye isi ala Umaru Yar'Adua họpụtara Shettima Mustafa dị ka Minista na-ahụ  maka Nchekwa Naịjirịa",
  "N'ụbọchị iri na anọ  nke ọnwa Julaị afọ 2008, ya na Godwin Abbe gbanwere ọnọdụ, O wee bụrụ Mịnịsta nke ime obodo"
]