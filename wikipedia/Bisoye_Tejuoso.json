[
  "Chif Esther Bisoye Tejuoso (1916 - 19 Septemba 1996) bụ nwafọ Naijiria na-achụ nta ego si Abeokuta",
  "A mụrụ ya na ezi n’ulo onye ọrụ ugbo bu Egba onye bubukwa onye isi n'Abeokuta",
  "Ya onwe ya jidere ọkwa onye isi nke Iyalode, eziokwu nke mere ya onye a ma ama na ihe gbasara Egba.",
  "A mụrụ Tejuosho n’ezinaụlọ na-achị Egba, nna nna ya bụbu Oba Karunwi, Osile nke Oke-Ona, n'Abeokuta",
  "Ọ gụrụ akwụkwọ na Igbein Primary School, n'Abeokuta tupu ọ gaa Idi Aba Teacher’s Training College, n'Abeokuta",
  "Mgbe ọ dị afọ 18, ọ lụrụ onye nkụzi, Joseph Somoye Tejuoso ma mesịa soro ya gaa Zarịa, ebe ọ na-arụ ọrụ",
  "Na Zarịa, Tejuoso nwere ọganihu n'ahịa nri na ndịda Naijiria; o si n’ọdụ ụgbọ oloko bufee ngwongwo si Zaria gawa Legos",
  "Na mbido afọ 1950, ọ ghọrọ onye nnọchi anya ụlọ ọrụ United African Company ,  na n'afọ ndị sochirinụ, ụlọ ọrụ Vono gbakwunyere ndị na - ewetara ya ngwaahịa",
  "O nwere ezigbo ọganihu n'oge a were nweta ala na mpaghara dị iche iche nke Naijiria",
  "Na mmalite afọ 1960, ọ bụ nnukwu onye na-ere ahịa akwa ndina Vono na Broad St bụrụkwazị mmadụ onye ọchụnta ego si na Norway bịakwutere maka mmekorita ị zụ ahịa akwa ndina",
  "Mmekọrịta a malitere n'afọ 1964 mgbe Nigerian Polyurethane Ltd bidoro ị mepụta akara akwa ndina nke ya bụ Cool Foams. \n[ <span title=\"This claim needs references to reliable sources",
  "(May 2018)\">see okwu dị mkpa</span> ]",
  "N'afọ 1970, mgbe ya na ndị mmekọ ya e kwenyeghi n'ahịa akwa ndina na kapeeti, o kpebiri iwu ụlọ ọrụ nke ya",
  "O nwetara ego n’aka ụlọ ọrụ ‘Nigerian Industrial Development Bank’ ma hiwe ya, ụlọ ọrụ Teju, bụ ụlọ ọrụ pụrụ iche n’imepụta akwa ndina",
  "Kemgbe ọtụtụ afọ, ọ na-azụ ahịa ndị ọzọ",
  "A na-echeta ya dị ka nwanyị ọsụ ụzọ nke ruru nzuko nke nnwere onwe ego na ọganihu",
  "E gburu ya n'ụbọchị nke 19 n'ọnwa Septemba n'afọ 1996  mgbe ọ dị afọ 80 n’etiti esemokwu banyere ị bụ Ọba nke obodo Egba",
  "Ruo ugbu a, ndị ọchịchị Naijiria e mechabeghị nnyocha maka ogbugbu ya"
]