[
  "A mụrụ Nana Ama Browne Klutse na ka ọnwa Mee dị na mkpụrụ ụbọchị iri abụọ na atọ n'afọ 1981 na Nyanfeku Ekroful",
  "Ọ gụrụ akwụkwọ praịmarị na Anomabo Methodist Primary nakwa JHS.",
  "Ọ gara n'ihu n' ụlọ akwụkwọ sekọndrị Mfantsiman Girls ma mecha gaa Mahadum Cape Coast na Ghana ị gụ ma nweta nzere BSc na Physics",
  "Ọ gara n'ihu ma nweta nzere Ph.D",
  "ya na Climatology na Mahadum Cape Town na South Africa.",
  "Dr Klutse na-amụ banyere ọnọdụ ihu igwe nke West Africa",
  "Ọrụ ya na-elekwasị anya n'ihe gbasara sayensị ihu igwe tụmadị mmiri ozuzo nke Afrịka. Ọ bụ onye nkuzi dị elu na Ngalaba Physics, na Mahadum Ghana. N'oge gara aga, ọ na-elekọta ngalaba a kpọrọ Remote Sensing and Climate Centre. Klutse bụ onye na-ahụ maka sayensị ihu igwe nke African Institute for Mathematical Sciences nakwa onye isi odee naenyere aka edepụta nke akpọrọ IPCC Sixth Assessment Report (AR6)",
  "Ọ na-agbakwa ụmụaka ndị nwaanyị nọ na Ghana ume ka ha tụlee ọrụ sayensị ma na-akwado mmelite na agụmakwụkwọ sayensị na mba ahụ.",
  "Klutse rụrụ ọrụ nụlọ ọrụ a kpọrọ Ghana Space Science and Technology Institute nke Ghana Atomic Energy Commission dị ka onye isi nchọpụta sayensị site n'afọ 2016 ruo 2018",
  "Tupu nke a, ọ bụ onye nkuzi ọbịa na West African Science Service Centre on Climate and Adapted Land Use (WASCAL) na Akure, Nigeria.",
  "Klutse na-arụkwa ọrụ na ndọrọ ndọrọ ọchịchị dị ka onye otu National Democratic Congress."
]