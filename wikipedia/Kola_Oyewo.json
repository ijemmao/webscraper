[
  "Kola Oyewo (a mụrụ n'ụbọchị nke 27 n'ọnwa Maachị n'afọ 1946) bụ onye na-eme ejije, onye na-eme ihe nkiri na ọkà mmụta.",
  "A mụrụ ya n'abalị 27 ọnwa Machị afọ 1946 na Oba Ile, obodo dị na Osun Steeti, South West (Nigeria).",
  "Ọ gara Mahadum Obafemi Awolowo ebe ọ nwetara asambodo na nka ihe nkiri, asambodo na akwụkwọ ọnụ Yoruba tupu o mesịa nweta nzere Bachelor of Arts (B.A.) na nka ihe nkiri n'otu mahadum ahụ n'afọ 1995. \nỌ gara Mahadum nke Ibadan ebe ọ natara Master of Arts (M.A.) na doctorate degree (Ph.D) na ihe nkiri.",
  "Ọ malitere ime ihe dịka ọkachamara n'afọ 1964 mgbe ọ sonyeere \"Oyin Adejobi theatre group\" na ọrụ mbụ ọ rụrụ bụ Adejare na Orogun Adedigba, nke bụ akụkọ ndụ Oyin Adejobi.\nMgbe ya na Oyin Adejobi nọrọ afọ itoolu, ọ sonyeere ụlọ ihe nkiri nke Mahadum nke Ife, ebe ya na onye na-eme ihe nkiri na ọkà mmụta, onye isi Ola Rotimi rụkọrọ ọrụ. \nA maara Kola Oyewo maka ọrụ ọ rụrụ dịka \"Odewale\" na The Gods Are Not To Blame, ihe nkiri nke Ola Rotimi.",
  "N'afọ 1996, Oyewo sonyeere ọrụ nke Mahadum Obafemi Awolowo, ebe ọ gbagoro n'ọkwa nke nnukwu onye nkuzi tupu ọ laa ezumike nká na Septemba afọ 2011. Mgbe ọ lara ezumike nká na Mahadum Obafemi Awolowo, ọ sonyeere ọrụ nke Mahadum Redeemer, ebe ọ na-eje ozi ugbu a dịka onye isi ngalaba nka ihe nkiri. Ọ na-arụ ọrụ ugbu a na Elizade University Ilara-Mokin, Ondo State dịka onye nkuzi nka."
]