[
  "Catherine Lamwaka (amụrụ na 25 Disemba, na afọ 1983) bụ onye ndọrọ ndọrọ ọchịchị Uganda na onye otu onye iri na otu ndi nzuko Ndi Omeiwu na Uganda na-anọchite anya Omoro District.",
  "Lamwaka bụ nwanyị so na Nzukọ Ndị Omeiwu nke obodo Uganda Ọ bụ onye nnọchi anya nwanyị distrikti maka Omoro District na onye otu ndọrọ ndọrọ ọchịchị National Resistance Movement (NRM). Òtù NRM bụ òtù ndọrọ ndọrọ ọchịchị na-achị Uganda n'okpuru onye isi oche nke Yoweri Kaguta Museveni, onye isi ala Uganda. Ọ rụrụ ọrụ dị ka onye isi obodo na-ahụ maka mpaghara Gulu na Pader District.",
  "Lamwaka malitere agụmakwụkwọ praịmarị ya na ụlọ akwụkwọ praịmarịa nke Gulu ebe ọ gụsịrị ule praịmari ya",
  "N'afọ 1996, ọ gara ụlọ akwụkwọ sekọndrị Sacred Heart, Gulu, maka agụmakwụkwọ O-level na A-level ebe ọ pụtara maka ule Uganda Certificate of Education (UCE) n'afọ 2000 na ule Uganda Advanced Certificate of education (UACE) n\"afọ 2002. O mechara sonye na Mahadum Gulu ebe, n'afọ 2006, ọ gụsịrị akwụkwọ na nzere bachelors na Development Studies",
  "N'afọ 2008, ọ nwetara diplọma postgraduate na Public Administration and Management site na Uganda Management Institute.",
  "Kemgbe afọ 2016, Lamwaka abụwo onye otu ndị omeiwu nke Uganda, na-anọchite anya ndị obodo Omoro dị ka onye nnọchi anya nwanyị distrikti. Ọ na-eje ozi na Kọmitii Nkwado Gọọmentị na Nzukọ Ndị Omeiwu nke Uganda ma bụrụ onye otu na osote onyeisi oche nke Uganda Women Parliamentary Association (UWOPA). Ọ rụrụ ọrụ n'okpuru ọfịs onye isi ala dị ka Resident District Commissioner (RDC), Gulu District, site na afọ 2014 ruo na afọ 2015 na dị ka Residente District Commissioner, Pader District, site n'afọ 2010 ruo 2014. Lamwaka jere ozi dị ka onye ọrụ mmepe obodo maka Amuru District site na afọ 2007 ruo na afọ 2010, na mbido ọrụ ya dị ka onye enyemaka nyocha maka Gulu NGO Forum site na afọ 2006 ruo afọ 2007."
]