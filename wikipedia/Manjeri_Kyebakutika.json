[
  "Manjeri Kyebakutika bụ onye omeiwu Uganda na onye ndọrọ ndọrọ ọchịchị maka Jinja City na mpaghara Busoga na Nzukọ Ndị Omeiwu nke iri na otu nke Uganda Ọ nwere njikọ na National Unity Platform (NUP).",
  "A họpụtara Manjeri n'ime ndị omeiwu nke iri na otu dị ka onye omeiwu maka obodo Jinja. A họpụtara Manjeri dị ka osote onye isi nke ndị omeiwu nke iri na otu nke Uganda. E jidere ya maka itinye ihe na-acha ọbara ọbara maka NUP mgbe ọ na-agwa ndị nta akụkọ okwu mgbe ọ gachara emume ncheta okpueze nke Kyabazinga na obí Iganga na Jinja ma mgbe e jidere ya, Manjeri boro ndị uwe ojii Uganda ebubo ịta ya ahụhụ wee hapụ ya na mmerụ ahụ n'obi na azụ.",
  "Manjeri gwara ndị omeiwu Uganda banyere enweghị nchebe na Jinja City n'ihi egwu nke ndị omempụ na-eyi egwu igbu ndị mmadụ nakwa na e zighị ndị uwe ojii iji gbochie mwakpo ahụ. Ọ rịọrọ gọọmentị ka ọ weghachi ihe dị na mpaghara Busoga na obwa'kyabazinga nke Busoga dị ka ala, ọhịa, isi ụlọ ọrụ distrikti na ihe onwunwe ndị ụlọ ọrụ gọmentị na ndị ọzọ bi ugbu a. Ọ mere mkpesa na gọọmentị maka ịghara ịgbanwe mahadum Busoga ka ọ bụrụ mahadum ọha. Manjeri nyere ndị ọ na-anọchite anya na ndị omeiwu nke Uganda nri na ihe ịsa aka. O welitere nchegbu na ndị omeiwu ndị Uganda banyere obi ọjọọ ndị ọrụ Umeme ji mee ihe na Jinja nke gụnyere iti ihe, iji gas na-agba mmiri mee ka ìgwè mmadụ dị iche iche na-arụ ọrụ n'oge ha na njikọ ọkụ eletrik iwu na-akwadoghị na Jinja City."
]