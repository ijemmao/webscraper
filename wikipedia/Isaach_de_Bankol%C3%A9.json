[
  "Zachari Bankolé (a mụrụ na 12 Ọgọst 1957), nke a maara dịka Isaach ma ọ bụ Isaac de Bankolé, bụ onye na-eme ihe nkiri Ivorian-French-American.",
  "A mụrụ De Bankolé n'obodo Abidjan, Ivory Coast, nne na nna Yoruba si Benin. Nne na nna nna ya si Naijiria. Ọ kwagara Paris n'afọ 1975 maka afọ ikpeazụ ya na lycée, wee nweta nzere masta na physics na mgbakọ na mwepụ",
  "Mgbe ahụ, ọ gara ụlọ akwụkwọ ụgbọ elu wee nweta ikikere onye na-anya ụgbọelu onwe ya, tupu ya na onye nduzi French Gérard Vergez ezute ya mere ka ọ banye na Cours Simon, ụlọ akwụkwọ ihe nkiri Paris.",
  "De Bankolé apụtala na ihe karịrị ihe nkiri iri ise, gụnyere Jim Jarmusch's Night on Earth, Ghost Dog: The Way of the Samurai, Coffee and Cigarettes na The Limits of Control Ọ nọ na United States kemgbe afọ 1997. Ọ pụtara na ihe nkiri Machetero, n'ọrụ onye nta akụkọ na-agba onye na-eme mgbanwe na Puerto Rican a tụrụ mkpọrọ ajụjụ ọnụ, ya na ndị otu Ricanstruction nke dị na New York City.",
  "De Bankolé apụtawokwa na Lars von Trier's Manderlay",
  "O gosipụtara Steven Obanno, onye na-eyi ọha egwu, na ihe nkiri James Bond nke afọ 2006 Casino Royale, nakwa  \"The Lone Man\", onye na-egbu mmadụ na ihe nkiri Jim Jarmusch, The Limits of Control (afọ 2009). N'afọ 2013, ọ pụtara dịka Ayodele Balogun na Andrew Dosunmu's Mother of George, nke gosipụtara n'afọ 2013 Sundance Film Festival ma bụrụ nhọrọ abalị mmechi maka Maryland Film Festival afọ 2013",
  "O nweela ọrụ na Calvary, The Last Witch Hunter, na Black Panther.",
  "De Bankolé na-asụ Yoruba, Bambara, Bekee, French, German nke ọma, ma na-asukwa ụfọdụ Italian. Ọ lụrụ onye egwu Cassandra Wilson site n'afọ 2000 ruo afọ 2003."
]