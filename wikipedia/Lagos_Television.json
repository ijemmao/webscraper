[
  "Lagos Television (nke a na-akpọ LTV), ma ọ bụ Lagos Weekend Television (nke A na-akpọkwa LWT, UHF channel 35, nke a makwaara dị ka LTV 8) bụ ụlọ ọrụ telivishọn nke steeti dị na Ikeja, Lagos, Nigeria.  E guzobere telivishọn steeti Lagos n'ọnwa Ọktoba, n'afọ 1980 n'okpuru ọchịchị Alhaji Lateef Jankande iji gbasaa ozi nye ndị mmadụ",
  "Ọ ghọrọ ụlọ ọrụ telivishọp mbụ gọọmentị steeti guzobere. Ọ malitere mgbasa ozi na Nọvemba 9 nke afọ ahụ ma bụrụ ụlọ ọrụ telivishọn mbụ na Naịjirịa na-arụ ọrụ na VHF na UHF",
  "Ugbu a na UHF channel 35, ọ bụ ụlọ ọrụ telivishọn mbụ nke steeti na cable satellite DSTV channel 256 na mgbe e mesịrị na Startimes channel 104.",
  "Ebumnuche nke Lagos Television bụ ikwe ka gọọmentị steeti gbasaa ozi nye ọha na eze.",
  "N'okpuru ọchịchị ndị agha, a kwagara telivishọn steeti lagos na UHF channel 35.",
  "Na Septemba 1985, ọkụ dị omimi bibiri ụlọ ọrụ ahụ, ụlọ mmepụta ya, ọbá akwụkwọ ya yana ihe ndekọ gọọmentị so n'ihe ọkụ ahụ mebiri."
]