[
  "Ann-Kio Briggs, nke a na-akpọkwa Annkio Briggs, (a mụrụ ya na 29 n'ọnwa Julaị 1952 na England) bụ onye Naijiria na-ahụ maka gburugburu ebe obibi na onye na-ahụ Maka ihe ndị ruuru mmadụ",
  "Ọ bụ onye guzobere na onye nduzi nke otu na-abụghị nke gọọmentị Agape Birthrights",
  "Ka ọ na-erule afọ 2011, ọ bụ ọnụ na-ekwuru Ijaw Republican Assembly (IRA) yana United Niger Delta Energy Development Security Strategy (UNDEDSS).",
  "A mụrụ Briggs na 29 n'ọnwa Julaị n'afọ 1952 na England",
  "A mụrụ ya n'aka nne Britain na onye injinia ụgbọ mmiri Ijaw",
  "N'oge ọ bụ nwata, a kpọọrọ ya ka ọ gaa biri na ụlọ nne nna ya nke zụlitere ya n'akụkụ nna ya na Abonnema, Rivers State",
  "Mgbe ọ nọ na Abonnema, ọ gụsịrị akwụkwọ elementrị ya wee banye na Holy Rosary Girls School dị na Port Harcourt maka agụmakwụkwọ sekọndrị ya",
  "Site n'afọ (1967 ruo 1970), agha obodo gbochiri agụmakwụkwọ ya, mgbe ọ kwụsịrị, Briggs na ezinụlọ ya kwagara England ebe ọ gụrụ akwụkwọ gbasara azụmahịa. Briggs lụrụ di n'oge ọ nọ n'England",
  "Ya na di ya mụrụ ụmụ anọ ma gbaa alụkwaghịm n'afọ 1998",
  "Briggs na-asụ Igbo nke ọma, yana asụsụ ala ya, Kalabari",
  "Ọ na-asụkwa Pidgin English.",
  "N'afọ 1998, mgbe ọtụtụ afọ gachara na Europe, ọ laghachiri na Niger Delta wee guzobe Agape Birthrights, otu na-abụghị nke gọọmentị na nke na-enweghị uru, nwere isi ụlọ ọrụ ya na D-line Rivers State.Site na nzukọ ya, nyere aka na ụfọdụ mpaghara na-emepe emepe iji depụtaghachi akwụkwọ na-ehicha mmanụ na-awụfu na ịlụ ọgụ megide ikpe na-ezighị ezi na nchụpụ. Ọ na-arụkọkwa ọrụ na mba ụwa na òtù ndị ọzọ n'ụlọ na mba ofesi."
]