[
  "Suzanna \"Suze\" Groeneweg (Amụrụ n'ụbọchị 4 Machị 1875 na Strijensas - nwụrụ na 19 Ọktoba 1940 na Barendrecht) bụ onye ndọrọ ndọrọ ọchịchị Dutch (Social Democratic Workers' Party - SDAP)",
  "Ọ bụ nwanyị mbụ a họpụtara n'ime ndị omeiwu Dutch.",
  "Groeneweg bụ onye nkuzi na Rotterdam",
  "Ọ na-arụsi ọrụ ike maka agụmakwụkwọ ndị mmadụ, yana maka ịha nhata nwoke na nwanyị, ọ bụ ezie na ọ sonyeghị n'òtù ụmụ nwanyị dị iche iche mana ọ họọrọ ịrụ ọrụ n'ime otu ahụ",
  "Ọ na-arụkwa ọrụ n'ime otu ndị na-ahụ maka ịṅụbiga mmanya ókè na ndị na-eme udo.",
  "Groeneweg bụ onye otu kọmitii etiti nke otu ndọrọ ndọrọ ọchịchị onye kwuo uche ya, SDAP, n'afọ 1917, mgbe ewepụtara ikike ụmụ nwanyị: enwere ike ịtụ ụmụ nwanyị vootu n'ọkwa, mana ha anaghị atụ vootu n\"onwe ha",
  "N'afọ 1918, mgbe e mere ntuli aka mbụ mgbe ụmụ nwanyị nwesịrị ikike ịtụ vootu, a họpụtara ya ka ọ bụrụ onye omeiwu dị ka nwanyị mbụ ma nọrọ n'ime ụlọ ahụ n'akụkụ ụmụ nwoke 99.",
  "Ka ọ na-erule 1 Jenụwarị 1920, ụmụ nwanyị nọ na Netherlands nwetara ikike ịtụ vootu (nke ha nwere ike iji mee ihe na ntuli aka nke afo1922)",
  "A họpụtara Suze Groeneweg ọzọ n'otu afọ ahụ, ụmụ nwanyị isii ndị ọzọ sonyeere ya n'ụlọ ndị nnọchiteanya.",
  "Groeneweg nọgidere bụrụ onye otu House of Representatives nke Netherlands ruo n'ọnwa June 1937",
  "Ọ bụkwa onye otu kansụl obodo nke Rotterdam n'etiti 1919 na 1931, na States-Provincial nke South Holland n'etiti afọ 1919."
]