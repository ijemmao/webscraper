[
  "Chinyere Eda \"Chi-Chi\" Nwanoku OBE ( /tʃ ɪ tʃ i N w æ n oʊ k ụ / ; amuru ya na ọnwa June n'afọ 1956) bu onye obodo Britian na aku ngwa egwu na akpọ bass na asụsụ bekee",
  "Ọ bụkwa onye na ọka nmuta na ihe gbasara ngwa egwu Bass (prọfesọ)  na Royal Academy of Music.Nwanoku bụ onye bidoro ma burukwa onye isi ndị ngwa egwu na Orchestra of the Age of Enlightenment, ọkwá ọ nọrọ afọ iri atọ",
  "Nwanoku  bụ onye Naijiria na onye obodo bekee Ireland",
  "Ọ guzobere ma burukwa onye nduzi egwu na otu nzukọ egwu akpọrọ Chineke ! Orchestra",
  "Otu a bu ndị otu ndi okacha mara nke mbu na mba Europe nwere otutu ndi ojii, ndi Eshia na ndi agbụrụ di iche-iche",
  "Nwanoku bu onye Nigeria ma burukwa onye Irish",
  "Ọ bụ nwa nke mbụ na nke mbụ n’ime ụmụ ise nke nne na nna ya,  dibia bekee (Dr) Michael Nwanoku na nwunye ya Margaret ( née Hevey) muru",
  "Ndị nne ya ochie jụrụ nne ya bu Margaret nne n'ihi na ọ nwere mmekọrịta agbụrụ, were lụọ di onye ojii  Agbanyeghị nke a, nne Margaret gara na nzuzo na London na ọnwa atọ ka amụrụ Nwanoku ihu nwa nwa ya",
  "A mụrụ Nwanoku na Fulham, London, ma na tupu ya eruo ogo ịmalite ụlọ akwụkwọ ọ nọrọ afọ ole na ole na Imo steeti, Nigeria, ebe ezinaụlọ ya gara afọ abụọ",
  "Nwanoku gara ụlọ akwụkwọ na Kendrick Girls Grammar School na Reading, Berkshire",
  "Mgbe ọ dị afọ asaa, ọ malitere agụmakwụkwọ ya dịka onye na-akụ egwu oge gboo - na mbụ ọ malitere ịmụ ihe gbasara ngwa egwu a'na akpọ piano, mgbe ọ dị afọ iri na asatọ  ọ malitere ịmụ ihe maka ngwa egwu bass",
  "Nwanoku mechara gụ akwụkwọ na Royal Academy of Music  mgbe ọ na-azụ ọzụzụ dịka onye na-agba ọsọ 100-mita mana ọ kwụsịrị ọrụ egwuregwu igba ọsọ mgbe ọmmerụ ahụ na ikpere",
  "Nwanoku bu onye hiwere otu egwu Chineke! Orchestra, ìgwè ndị egwu mgbe ochie na mba Europe nwere ọtụtụ ndị egwu ojii na ndị agbụrụ ndị ọzọ dị ọbere , ndị ha na ya na-etikọrita egwu oge niile",
  "Ndi otu ndi egwu a nwere ndi mmadu iri isii na abụọ sitere n’ime obodo iri-ato n’otu di iche iche rụrụ ọrụ ha nke mbụ n’afo 2015 na nnukwu ọnụ ụlọ nke akpọrọ  Queen Elizabeth Hall  Gbakwunye oru ya na Chineke! Orchestra, Nwanoku arụọla ọrụ dịka onye ngwa egwu bass abụọ nke mkpokọta Endymion, London Mozart Players, Academy nke St Martin na Field, ndị England Baroque Soloists, ndị London Classical Player na Orchester Revolutionnaire et Romantique",
  "E wezụga ịtị ngwa egwu na ịkụzi bass, ọ nọ na-arụsi ọrụ ike dị ka onye mgbasa ozi, dịka na mmemme BBC Radio 3 Requests na BBC TV Proms na dịka onye so na ndị na ekpebi maka mmemme BBC, Classical jury",
  "Na afọ 2015, Nwanoku gosipụtara mmemme BBC Radio 4 na Search of the Black Mozart,  nke gosipụtara ndụ na ọrụ nke ndị na-ede akwụkwọ egwu bu ndị ojii na ndị na  abụ abụ site na narị afọ nke iri na asatọ, gụnyere Joseph Bologne, Chevalier de Saint-Georges ; Ignatius Sancho ; na George Bridgetower",
  "Ọnọdụ ndị ọzọ Nwanoku nwere gụnyere ịbụ onye otu Board nke  National Youth Orchestra, Tertis Foundation, London Music Fund, Royal Philharmonic Society (Council)",
  "Na mbụ Nwanoku nọbu na Board Association British Orchestras",
  "Ọ bụ kwa Patron (onye nlekọta) nke Music Preserved, ndị Cherubim Trust",
  "Nwanoku bụ onye ọbịa na mmemme nke BBC Radio 4 Desert Island Discs na ụbọchị iri na otu nke ọnwa   Febụwarị na afọ 2018",
  "N’afọ 2019, Nwanoku mepere ebe  ohuru nke Hackney New Primary School, ụlọ akwụkwọ ọkachamara maka ụmụaka chọrọ ịmụta egwu",
  "Nwanoku na ụmụ abụọ ya - Jacob Hugh na Phoebe Hugh, yana nwa nwa ya nwanyị, Maya Ekene Hugh, bi na London",
  "N’afọ 2001, a họpụtara Nwanoku dịka onye otu Order nke British Empire (MBE) na 2001 Birthday Honors na Officer nke Order nke British Empire (OBE) na 2017 Birthday Honors,  Ihe onyinye na nsọpụrụ abụọ  bu maka ọrụ Nwanoku na ihe gbasara egwu",
  "Na mgbakwunye, akwanyere ya ugwu mee ya Fellow nke Royal Academy of Music na Trinity Laban Conservatoire of Music",
  "Na afọ 2018 BBC Hour Hour tinyere Nwanoku dịka onye nke itoolu na ndepụta nke ụmụ nwanyị kachasị ike n'ụwa na ihe gbasara egwú  ma debanyekwa ya na afọ 2019 na 2020 na Powerlist ndepụta nke na egosi ndị isi ojii jibiri na Britain n'afọ ahụ"
]