[
  "Omotade Alalade (amụrụ c",
  "1985) bụ onye ọchụnta ego na- elekọta mmadụ na Naijiria na ọkachamara gbasara nsogbu amụghị nwa",
  "Ọ bụ onye nhiwe na onye isi oche Beibei Haven Foundation, ọgbakọ na-abụghị nke gọọmentị na-enye nkwado ọmụmụ nye ụmụ nwanyị na ndị di na nwunye",
  "N'afọ 2016, e depụtara ya dịka otu n'ime ụmụ nwanyị otu nari kacha nwee mmetụta site ndepụta nke BBC",
  "A mụrụ Omotade dị ka Omotade Sadare na Marina, Lagos steeti, Nigeria",
  "Ọ gara ụlọ akwụkwọ praịmarị na sekọndrị na Legọs wee gụọ akwụkwọ na mahadum Lagos State University",
  "N'ihi ahụmahụ nke onwe ya na mgba ndụ  Alalade gabigara na-amụghị nwa, ime, ime ọpụpụ na ọnwụ nwa ọhụrụ, o kere ụlọọrụ Beibei Haven Fertility Foundation nke a na-anaghị akwụ ụgwọ",
  "Ntọala ahụ na-enye nkwado maka ụmụ nwanyị na ndị di na nwunye na-agbalị ịtụrụ ime",
  "Ntọala ahụ na-enyekwa onyinye na nkwado nye ezinụlọ ndị na-ahụ maka mfu nke afọ ime ma ọ bụ ndị na-enweghị ọmụmụ",
  "Omotade lụrụ Funmilade Alalade na 15 October 2011",
  "Dị ka Omotade si kwuo, ka ọ lụchara, ọ chọpụtara na ya na di ya bụ ndị bu ọrịa sickle cell anaemia",
  "Nke a pụtara na ha nwere ike ịmụ ụmụ nwere ọrịa sickle cell anaemia",
  "Di na nwunye ahụ nwere ọtụtụ mgbalị ịtụrụ ime site na IVF, bụ nke na-akpasu iwe",
  "Na Nọvemba 2018, ka ọ na-ekwuputa akụkọ akaebe ya, o dere site na profaịlụ Instagram ya, \"Mgbe m mefuru ihe karịrị nde naira iri na otu na ọgwụgwọ IVF mụ na di m mechara jiri ejima mezuo ezinụlọ anyị.\""
]