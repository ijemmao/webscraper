[
  "Adamu Garba Talba (onye amuru n'ụbọchị iri na ise nke ọnwa Ọgụstụ n'afọ 1952) bụ onye obodo Karekare amuru na Nangere, Yobe Steeti",
  "A họpụtara ya dịka sịnetọ nke n'ahụ maka mpaghara ndịda Yobe nke Yobe Steeti, Naijiria, O bidoro ọrụ n'ụlọ ọrụ ya n'ụbọchị iri na itoolu n'ọnwa Mee afọ 2007",
  "Ọ bụ onye otu ndọrọ ndọrọ ọchịchi  People's Democratic Party (PDP)",
  "Talba nwetara diplọma na nchịkwa gọọmentị wee banye na ndị ọrụ gọọmentị Yobe Steeti",
  "Ọ bụ onye isi oche kansụl  nke ochịchi gọọmenti ọbodo Nangere nke Yobe Steeti ugboro abụọ",
  "A họpụtara ya dịka onye isi oche nke otu ndị nchịkwa, Ụlọ ọgwụ gọọmenti etiti, Alare, onye nduzi nke NNDC, Kaduna na kọmishọna nke ahụike maka Yobe Steeti",
  "Dị ka Sịnetọ, n'ọnwa Septemba afọ 2008, Talba kwadoro ka e guzobe Ụlọ ọrụ ọzara mba iji gbochie mwakpo ọzara na mpaghara ugwu nke mba ahụ",
  "Ọ bụ onye na-akatọ gọvanọ Yobe Steeti bụ Ibrahim Geidam, na-ebo ya ebubo imebi ego",
  "Ọ kpọrọ oku ka enyocha nkwekọrịta ndị enyere BECCON Naijiria, Ego ruru ijeri naịra anọ maka owuwu ụzọ Kaliyari-Baimari, ijeri naira abụọ na na nde narị atọ  maka ịrụ ọrụ mmiri Damaturu na  otu ijeri naira na nde nari atọ maka mmezigharị ụlọ akwụkwọ sekọndrị na-akpọghị aha",
  "N'ọnwa Disemba afọ 2009, Talba kwuru na usoro ochichi onye kwuo uche ya na-arụ ọrụ nke ọma, ma katọọ mmegharị n’oge na-adịghị anya nke ndị ndọrọ ndọrọ ọchịchị mmegide iguzobe “mega party” na-mmegide otu ndọrọ ndọrọ ọchịchị PDP",
  "O kwuru na ha kwesiri isonye na isi nke otu ndọrọ ndọrọ ọchịchị PDP ma ọ bụ ANPP ( All Nigeria Peoples Party )",
  "N'ọnwa Maachị afọ 2010, ọ gọnarịrị akụkọ mgbasa ozi na onye sịnetọ etiti Yobe steeti gara aga bu Sịnetọ Usman Albishir, onye mechara si na otu ndọrọ ndọrọ ọchịchị ANPP banye PDP ga-enweta tiketi na pati ahụ maka ntuli aka ọkwa  gọvanọ n'afo 2011",
  "O kwukwara na site na mbugharị Albishir, ANPP ga-abụ akụkọ ihe mere emena Yobe"
]