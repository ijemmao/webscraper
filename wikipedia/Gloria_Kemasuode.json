[
  "Gloria Kemasuode Ubiebor (a mụrụ n'ụbọchị nke 30 n'ọnwa Disemba nke afọ 1979 na Delta Steeti ) bụ nwaada Naijiria na-eme egwuregwu ị gba ọsọ, na-anọchite anya Naịjirịa na asọmpi mba ofesi",
  "Kemasuode nọchitere anya Naịjirịa na 2008 Summer Olympics na Beijing, n'ọsọ nke mita 4 x 100  ya na Agnes Osazuwa, Oludamola Osayomi na Ene Franca Idoko",
  "Na agba nke mbụ, ha gbatara ọkwa nke anọ n'azụ Beljiọm, Briten na Brazil",
  "Oge ha nke sekọnsụ 43.43 bụ oge kachasị mma na-erughị eru, na oge nke isii n'ozuzu nke mba iri na isii sonyere",
  "Site na rịzọọtụ a, ha tozuru oke ruo agba nke ikpeazụ, nke ha ji Halimat Ismaila dochie Osazuwa",
  "Ha gbara ọsọ ruo oge nke sekọnsụ 43.04, ọkwa nke atọ na ọla nchara n'azụ Rọshia na Beljiọm",
  "N’afọ 2016, ndị otu Rọshịa ka a chụpụrụ ma napụ ha ihe nrite ọla edo ha n’ihi ịda iwu ọgwụ ike nke otu n’ime ndị Rọshia na-agba ọsọ, Yuliya Chermoshanskaya, nke si otú ahụ kwalite Naịjirịa n’ọnọdụ ọla ọcha",
  "Kemasuode dara ule ọgwụ na Circuito de Corridas e Caminhada na Brazil, a machibidoro ya asọmpi ruo afọ abụọ n'ime oge ụbọchị nke 24 n'ọnwa Julaị nke afọ 2009 ruo ụbọchị nke 23 n'ọnwa Julaị nke afọ 2011"
]