[
  "Joana Ruvimbo Mamombe (a mụrụ n'ụbọchị nke 18 n'ọnwa Jun n'afọ 1993) bụ onye ndọrọ ndọrọ ọchịchị Zimbabwe, onye bụbu onye ndu ụmụ akwụkwọ na onye otu njiko ndi mmadu maka mgbanwe",
  "A maara ya dị ka otu n'ime ndị omeiwu Zimbabwe kacha nta, na-anọchite anya Harare West.",
  "A mụrụ Mamombe na Harare na June 18, 1993",
  "Ọ gụrụ akwụkwọ sekọndrị na Monte Cassino Girls High School ebe ọ gụsịrị akwụkwọ na 2011",
  "Ọ gara Chinhoyi University of Technology ma nweta nzere bachelọ na Biotechnology",
  "Mgbe ọ nọ na mahadum, ọ rụrụ ọrụ dị ka Gender Officer maka Zimbabwe National Students Union (ZINASU)",
  "Mgbe ọ gụsịrị akwụkwọ na Chinhoyi University of Technology, ọ gara n'ihu na Mahadum Bergen na Norway ebe ọ nwetara nzere Masters na Molecular Biology",
  "Mamombe sonyeere ndọrọ ndọrọ ọchịchị mgbe ọ gụsịrị akwụkwọ na Norway wee laghachi Zimbabwe na 2018",
  "N'otu afọ ahụ, a họpụtara ya dị ka onye omeiwu na-anọchite anya Harare West n'okpuru tiketi nke MDC Alliance",
  "Mgbe ntuli aka nke emere na Julaị 30 2018, ọ ṅụrụ iyi ọrụ.",
  "Na 2 Machị 2019, e jidere ya ma bo ya ebubo ịgba ọchịchị mgba okpuru",
  "E boro ya ebubo na ọ na-anwa ịkwatu ọchịchị a họpụtara n'usoro iwu nke onye isi ala Emmerson Mnangagwa, mgbe o duziri ngagharị iwe na 14 Jenụwarị 2018.",
  "N'abalị iri na atọ n'ọnwa Mee n'afọ 2020, ndị mwakpo kpuchiri ihu tọọrọ ya na ụmụ nwanyị abụọ ndị ọzọ, ndị na-akwado MDC Cecilia Chimbiri na Netsai Marova, na ngagharị iwe Harare megide ọdịda gọọmentị na-egbo mkpa ndị ogbenye n'oge ọrịa COVID-19",
  "Mgbe ụbọchị abụọ gasịrị, a hụrụ ụmụ nwanyị ahụ, merụrụ ahụ nke ukwuu ma nwee obi mgbawa, n'akụkụ ụzọ dị kilomita iri isii site na Harare",
  "Ha kwuru na a tara ha ahụhụ ma metọọ ha ugboro ugboro.",
  "Kemgbe Mee 2020, e jidere ụmụ nwanyị atọ ahụ ma jide ha ọtụtụ ugboro",
  "N'agbanyeghị na Mamombe pụtara n'ụlọ ikpe ugboro 129 n'ime ọnwa iri na abụọ gara aga, a gọnarịrị ya ugboro ugboro mgbapụta.Dị ka akụkụ nke ọnọdụ mgbapụta ha kachasị ọhụrụ, a naghị ekwe ka Mamombe na Chimbiri kwuo okwu na nzukọ nke ihe karịrị mmadụ iri ise ma ọ bụ tinye aka na ọrụ ọ bụla, nke megidere iwu Covid-19."
]