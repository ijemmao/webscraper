[
  "Roberta Washington bụ onye Amerịka na-ese ụkpụrụ ụlọ ma bụrụkwa onye otu American Institute of Architects kemgbe afọ 2006.  O guzobere Roberta Washington Architects na 1983, nke, n'oge ahụ, bụ otu n'ime ụlọ ọrụ ụlọ ole na ole na United States nke nwanyị Afrịka-Amerịka duziri. Ọ bụ Kọmishọna nke New York City Landmarks Preservation Commission site na 2007 ruo 2015. Ọ bụ onye isi oche nke National Organization of Minority Architects (1997) ma bụrụkwa onye nduzi na Treasurer nke National Organization for Minority Architectes (NOMA) Foundation.",
  "Washington nwetara nzere Bachelor of Architecture na 1970 na Mahadum Howard Ọ gụsịrị nzere Master of Architecture na Mahadum Columbia n'afọ 1971. Ọ natara agụmakwụkwọ zuru oke na Mahadum Columbia ya na ụmụ akwụkwọ iri abụọ na ise ndị ọzọ si Afrịka Amerịka dị ka nzaghachi maka ọgba aghara ụlọ akwụkwọ ya na 1968. Mgbe ọ nwetasịrị nzere masta ya, ọ nọrọ afọ anọ na-arụ ọrụ n'ụlọ ọgwụ na ụlọ na Mozambique.",
  "N'oge agụmakwụkwọ ya, ọ na-arụsi ọrụ ike n'òtù gụnyere Women's Caucus na American Institute of Architects na Alliance of Women in Architecture. Ịmekọrịta ya na ndị na-ewu ụlọ ibe ya nyere aka kpalie Washington ịrụ ọrụ iji hụ na ihe nketa nke ndị isi ojii na ụmụ nwanyị efunahụghị",
  "Ọ na-eme nchọpụta ma na-ede banyere ndị na-ese ụkpụrụ ụlọ Beverly Loraine Green na Georgia Louise Harris Brown kemgbe afọ 1997.",
  "A họpụtara Washington ka ọ bụrụ onye nduzi nke Society of Architectural Historians na 2021. Ọ bụ onye otu Board of Directors nke Save Harlem Now. Ọ rụrụ ọrụ na Community Board 10 na Central Harlem ebe ọ bụ onye isi oche nke Kọmitii Ụlọ na onye isi oche ya nke Kọmiti Ojiji Ala."
]