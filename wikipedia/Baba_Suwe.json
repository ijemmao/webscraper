[
  "Babatunde Omidina (22 Ọgọstụ 1958 - 22 Nọvemba 2021) bụ onye Naijiria na-eme ihe nkiri na onye na-eme ihe ọchị nke a maara dịka Baba Suwe",
  "A mụrụ Baba Suwe n'abalị iri abụọ na abụọ n'ọnwa Ọgọstụ n'afọ 1958, na Inabere Street na Lagos Island ebe o tolitere mana o si na mpaghara ọchịchị Ikorodu nke Lagos Steeti, ndịda ọdịda anyanwụ Naịjirịa.",
  "Omidina gụrụ akwụkwọ praịmarị na Jamaitul Islamial Primary School na Lagos na Children Boarding School, Osogbo tupu ọ gaa Adekanbi Commercial High School na Mile 12, Lagos steeti mana ọ nwetara asambodo ụlọ akwụkwọ West Africa na Ifeoluwa Grammar School na Osogbo, isi obodo Osun Steeti, ndịda ọdịda anyanwụ Naịjirịa.",
  "Omidina malitere ime ihe nkiri n'afọ 1971 mana ọ bịara bụrụ onye a ma ama mgbe o gosipụtara na ihe nkiri akpọrọ, Omolasan, ihe nkiri nke Obalende mepụtara.\nỌ bịara bụrụ onye a ma ama mgbe ọ pụtara na Iru Esin, nke Olaiya Igwe mepụtara na 1997.\nO gosipụtara ma mepụta ọtụtụ ihe nkiri Naịjirịa dịka Baba Jaiye jaiye, ihe nkiri nke gosipụtara Funke Akindele na Femi Adebayo, nwa onye na-eme ihe nkiri Adebayo Salami.\nN'afọ 2011, National Drug Law Enforcement Agency boro ya ebubo na ọ na-azụ ahịa ọgwụ ike, ebubo nke a kọwara dịka ụgha na nkwutọ site na mkpebi nke ụlọ ikpe dị elu nke Lagos.\nOnye ọka iwu ya bụ Bamidele Aturu nwụrụ anwụ, onye ọka iwu Naijiria na onye na-akwado ikike mmadụ.",
  "Omidina nwụrụ na 22 Nọvemba afọ 2021."
]