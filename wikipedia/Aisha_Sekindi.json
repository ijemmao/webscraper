[
  "Aisha Sekindi (amụrụ na 4 Disemba 1970) bụ onye nkuzi na onye omeiwu nke Uganda. Ka ọ na-erule n'ọnwa Febụwarị afọ 2022, ọ na-eje ozi dị ka Minista nke Mmiri nke Uganda na onye nnọchi anya nwanyị maka mpaghara Kalungu na ndị omeiwu nke iri na otu nke Uganda. O nwere otu ọkwa ahụ na omeiwu nke iri nke Uganda",
  "Na ndọrọ ndọrọ ọchịchị, ọ na-esonyere National Resistance Movement n'okpuru tiketi ya ọ gbara ọsọ na ntuli aka nke afọ pụkụ abụọ na iri na isii , merie Aisha Naluyati Waligo.",
  "Aisha Sekindi gara ụlọ akwụkwọ praịmarị nke ndị Alakụba nke ọ hapụrụ na 1984 iji sonye na ụlọ akwụkwọ sekọndrị nke Kadugala maka O Levels (Uganda Certificate of Education), nke ọ nwetara na 1988",
  "Ka e mesịrị na 1995, ọ nwetara asambodo ndị nkuzi na Kibuli Teacher Training College.",
  "Ọ bụ ezie na Aisha Sekindi malitere dị ka osote onye isi ụlọ akwụkwọ na Saint Kizito Primary School, Lwengo (1997 ruo 2001), ọ gara n'ihu ịghọ onye ndụmọdụ mpaghara V nke Lwabenge na odeakwụkwọ maka okike na Gọọmentị Obodo Masaka n'etiti afọ 2001 na 2007.",
  "Tupu ọ bụrụ onye omeiwu, Aisha Sekindi jere ozi dị ka osote Resident District Commissioner maka mpaghara Lira n'etiti afọ 2013 na 2014",
  "Tupu nke ahụ, ọ rụrụ ọrụ n'otu ọkwa ahụ na Tororo District (2011 ruo 2013) na Kamuli District (2007 ruo 2011). N'agbata afọ 2010 na afọ 2011, ọ bụ onye na-anọchite anya Kọmishọna Mpaghara nke Buyende."
]