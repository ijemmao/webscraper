[
  "Olufunmilola Aduke Iyanda (a mụrụ n'ụbọchị nke 27 n'ọnwa Julaị nke afọ 1971), onye a mara nke ọma dịka Funmi Iyanda , bụ onye Naịjirịa na-ahazi mkparịtaụka n'onyonyo, onye mgbasa ozi, onye nta akụkọ na onye na-ede blọọgụ",
  "O weputara ma kwado ngosi mkparịtaụka a, New Dawn with Funmi,  nke gosipụtara na netwọkụ Naijiria ihe karịrị afọ asatọ",
  "Funmi bu onye isi ndi Ignite Media",
  "N’afọ 2011 ka a kwanyere Funmi Iyanda ugwu maka usoro weebụ ya  nke World Economic Forum  were kpọọ aha ya n'otu n'ime Forbes “20 Youngest Power Women in Africa”",
  "A mụrụ Funmi Iyanda na Legọs n'ezinụlọ Gabriel na Yetunde Iyanda",
  "Nna ya si n'obodo Ogbomoso, ma nne ya si n'obodo Ijebu-Ode",
  "O tolitere na mpaghara Legọs Menlandị; kosiladị, nne ya nwụrụ mgbe ọ dị afọ asaa",
  "Ọ gara ụlọ akwụkwọ African Church Princess Primary School, nke Akoka, yana Herbert Macaulay School na Legọs, nke Naijiria maka agụmakwụkwọ praịmarị ya na International School Ibadan maka agụmakwụkwọ sekọndịrị ya",
  "O mechara gaa Mahadum nke Ibadan ebe ọ gụsịrị akwụkwọ ma nweta nzere bachelọ na Jiogụrafi",
  "Funmi i me ihe ngosi mkparịtaụka onyonyo bidoro mgbe ọ malitere ma na-ahazi Good Morning Nigeria, ihe ngosi ụtụtụ nke televishọn",
  "Mpaghara \"Heroes\", nke buliri mmeta nke ndị kwesiri ekwesi nye ọhaneze, na \"Street Life\", nke na-a dịghị ka ọtụtụ ihe ngosi oge ahụ, gara n'okporo ámá ịchọ akụkọ ndị na-akpali mmasị ndị mmadụ na Naijiria",
  "Ihe ngosi a lekwasịrị anya na ikpe na-ezighị ezi nke ndị Naijiria tara ahụhụ, ọkachasị ndị otu ndị na-adịghị ike dịka ụmụ nwanyị na ụmụaka",
  "E gosipụtara ihe ngosi a na telivishọn Naijiria",
  "Ihe ngosi izizi ọ haziri bụ MITV Live, nke Segun Odegbami na Tunde Kelani rụpụtara",
  "Ọ sorokwara agụụ miri emi o nwere n'egwuregwu site na ị banye na akwụkwọ akụkọ nke egwuregwu",
  "Ọ rụrụ ọrụ na akwụkwọ akụkọ nke 2006 Africa Cup of Nations ma kpuchie 1999 World Football World Cup, All Africa Games na Zimbabwe, yana Olympic Games na Sydney na Athens n'afọ 2000 na 2004",
  "New Dawn with Funmi bidoro n’afọ 2000 ma na-aga kwa ụbọchị na NTA 10 Legọs",
  "Ihe ịga nke ọma nke ihe ngosi ahụ mere ka ọ bụrụ ihe ngosi kachasị ogologo oge arụpụtara n'onwe ya na NTA",
  "Funmi dekwara kolum oge nile na Tempo Magazin",
  "N'oge ụfọdụ, ọ ka na-eje ozi dị ka onye ode akwụkwọ nke <i id=\"mwRg\">Farafina Magazin</i>",
  "O dekwara akwụkwọ akụkọ nye PM NEWS, The Punch, Daily Trust, na akwụkwọ akụkọ Vanguard",
  "N'afọ 2010, mgbe ezumike afọ abụọ ya gasịrị, ọ laghachiri na ihuenyo site na Talk with Funmi ( TWF ), ihe ngosi telivishọn nke Chris Dada duziri",
  "Talk With Funmi na- ejegharị na Naịjirịa niile, site na steeti ruo na steeti, na-ejide ndị mmadụ ma na-akparịta ụka na mba dum",
  "N'afọ 2010, Funmi Iyanda rụchara ihe omume My Country: Nigeria, nke nwere akuko akwukwo ato nke na-eme emume ncheta afọ iri ise nke nnwere onwe obodo a, nke e wepụtara na BBC World Service",
  "Lagos Stories, otu n'ime ngosipụta nke ihe nkiri ahụ ka a họpụtara na katigori maka \"Best News Documentary\" na Monte Carlo Television Festival na Monaco n'afọ 2011",
  "N’afọ 2012, Funmi Iyanda na onye otu ya Chris Dada rụpụtara Chopcassava.com,   websaịtị nke na-ede akwụkwọ ngosiputa ngaharị iwe enyemaka mmanụ ọkụ nke Jenụwarị afọ 2012  e mere na Legọs,  nke Naijiria",
  "E nweghi ike i gosipụta ya n'ihe onyonyo Naijiria, usoro ịntanetị a na-enye echiche nke ime maka ngaharị iwe nke Legọs a, bụ nke ndị mmadụ niile gara n'okporo ámá na-achọ ka a gbanwee ntụgharị nke pasentị 117 na ọnụahịa mmanụ ụgbọ ala",
  "A hoputara ya na akwukwo ndi ozo mere eme na 2012 BANFF World Media Festival, na Alberta,nke Kanada",
  "Funmi bụ onye otu African Leadership Institute, Tutu Fellow, na onye sonyere na ASPEN Institute's Forum for Communications and Society",
  "N’afọ 2012, onye Gọvanọ Legọs Steeti, Babatunde Raji Fashola kwanyeere ya ugwu maka mbọ ọ gbara maka ị kwado ihe gbasara nwoke na nwanyị ka ọ laghachitere ụbọchị ise nkwado UN advocacy trek n’ugwu Kilimanjaro",
  "Ọ bụ UN haziri ọrịrị a iji bulite mmata ụwa niile na mgbasa ozi ya iji kwụsị ihe ike megide ụmụ nwanyị na ụmụaka nwanyị, were mee ka ndị na-arị elu si mba karịrị 32 nke Afrịka gaa njem akụkọ ihe mere eme n'ugwu Kilimanjaro",
  "Funmi na-eje ozi n'otu bọọdụ nke Farafina Trust nakwa Positive Impact Youth Network",
  "O sonyere na usoro ngagharị iwe nke Occupy Nigeria na Jenụwarị afọ 2012",
  "Ngagharị iwe ndị a bụ iji gbochie atumatu nke mwepu enyemaka mmanụ ọkụ nke gọọmentị"
]