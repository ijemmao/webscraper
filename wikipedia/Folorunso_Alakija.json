[
  "Folorunsho Alakija (amụrụ 15 Julaị 1951) bụ nwanyị ọchụnta ego Naijiria nwere ego ruru ijeri kwuru ijeri na onye na-ahụ maka ọdịmma mmadụ",
  "Ọ na-etinye aka na ejiji,  mmanụ, ezigbo ala na ụlọ ọrụ obibi akwụkwọ",
  "Ọ bụ onye isi nke otu The Rose of Sharon Group nke ụlọọrụ ndị mejupụtara ya gụnyere The Rose of Sharon Prints & Promotions Limited, Digital Reality Prints Limited na osote onye isi oche nke Famfa Oil Limited",
  "Alakija nwekwara nnukwu oke na DaySpring Property Development Company",
  "Folorunsho Alakija bụ onye Forbes họpụtara dị ka nwanyị kacha baa ọgaranya na Nigeria nke nwere ihe onwunwe ruru otu ijeri dollar n'afọ 2020",
  "Dị ka n'afọ 2015, e depụtara Alakija dị ka nwanyị nke abụọ kachasị ike na Africa ebe Ngozi Okonjo-Iweala bu nwanyị nke mbụ kasị ike, e deputakwara ya dika nwanyị nke iri asatọ na asaa kasị ike n'ụwa site na-akụkọ Forbes",
  "A mụrụ Alakija na 15 Julaị 1951 na ezinụlọ elu-n'etiti; nna ya bụ Chief L",
  "A",
  "Ogbara nke Ikorodu, Lagos State",
  "Alakija gara akwụkwọ ọta akara ya na Our Ladies of Apostles, Lagos site na 1955 ruo 1958",
  "Mgbe ọ dị afọ asaa, Alakija gara United Kingdom ịga n'ihu na agụmakwụkwọ praịmarị ya na Dinorben School for Girls na Hafodunos Hall na Llangernyw, Wales site na 1959 rue 1963",
  "Mgbe ọ gụsịrị akwụkwọ praịmarị ya, Alakija gara ụlọ akwụkwọ sekọndrị ndị okpukpe alakuba na Sagamu, Ogun State, Nigeria",
  "Ọ mèchàrà laghachi na England maka akwụkwọ odeakwụkwọ ya na Pitman's Central College, London",
  "Alakija malitere ọrụ ya na 1974 dị ka onye odeakwụkwọ ukwu na Sijuade Enterprises, Lagos, Nigeria obere oge ka ọ gụchara akwụkwọ odeakwụkwọ na Pitman's Central College London",
  "Ọ kwagara na National Bank of Chicago, nke mechara bụrụ FinBank nke ndi nwe ya ugbu a bu FCMB (First City Monument Bank)  dị ka Secretary Executive na onye isi nchịkwa",
  "Ọ ghọrọ onye isi ọhụrụ nke ngalaba na-ahụ maka ụlọ ọrụ nke International Merchant Bank of Nigeria (nke bụbu First National Bank of Chicago), ma mechaa bụrụ onye enyemaka nke ụlọọrụ na ngalaba nchekwa ego",
  "N'oge na-adịghị anya ka ọ rụchara ọrụ na ụlọ akụ nke were afọ iri na abụọ, Alakija welitere ihe ịma aka ọhụrụ nke oke mmasị ya nwere maka Ejiji kpaliri ịmụ imepụta ejiji na The American College na London nakwa Central School of Fashion",
  "Mgbe ọ laghachiri na Nigeria, ọ malitere ụlọọrụ ejiji mbụ ya nke a na-akpọ Supreme Stitches, bụ nke e mechara kpọgharịa Rose Of Sharon House of Fashion na 1996",
  "N'ime afọ ole na ole, dị ka Rose of Sharon House of Fashion, ọ ghọrọ aha ezinụlọ",
  "Dị ka onye isi ala na onye nlekọta ogologo ndụ nke Fashion Designers Association of Nigeria (FADAN), ọ hapụrụ akara a na-apụghị ịgbagha agbagha, na-akwalite omenala Naijiria site na ejiji na ụdị",
  "Na May 1993, Alakija tinyere akwụkwọ ka e wee kenye ikikere nke ịchọ mmanụ (OPL)",
  "Enyere ụlọ ọrụ Alakija a kpọrọ Famfa Limited akwụkwọ ikike ịchọ mmanụ n'oke ala ruru  617,000 acres nke a na-akpọ OPL 216 ugbu a",
  "Ihe mgbochi a dị ihe dịka kilomita narị atọ na ịrị ise (mailu narị abụọ na ịrị abụọ) na ndịda ọwụwa anyanwụ nke Lagos na kilomita otu narị na iri (mailu iri asaa) n'ụsọ osimiri Nigeria na Ubi Agbami nke etiti Niger Delta",
  "Na Septemba 1996, Alakija banyere nkwekọrịta ya na Star Deep Water Petroleum Limited (onye na-ahụ maka ụlọ ọrụ Texaco ) ma họpụta ụlọ ọrụ ahụ dị ka onye ndụmọdụ teknụzụ maka nyocha nke ikike, na-ebufe pasent iri anọ nke ihe oke ya na Star Deep",
  "Ka ha gwuputachara mmanụ, gọọmentị Naijiria kwuru na ha nwere pasent iri anọ wee tinyere pasent iri ọzọ",
  "Arụmụka gọọmentị kwuru bụ na ọ bụrụ na ahapụ Alakija na ezinụlọ ha ka ha nọrọ n'òtù ahu ha ga na-akpata nde dollar iri kwa ụbọchị",
  "Alakija rụrụ ụka nke a wee merie",
  "Dị ka n'afọ 2014, e depụtara Alakija dị ka nwanyị nke irí itoolu na isii kachasị ike n'ụwa dika Forbes si kwuo. Na May 2015, ụmụ nwanyị Naijiria abụọ, edeputa Minista na-ahụ maka ego, Ngozi okonjo-Iweala na Alakija n'ime ụmụ nwanyị otu narị kachasị ike n'ụwa dịka Forbes si kwuo",
  "Ọ bụ onye nke irí asatọ na isii na ndepụta ahụ",
  "Alakija bụ onye nke irí abụọ na 2020 ndepụta ndi nwere ego ha ruru nde na Africa n'afọ 2020 nke ewepụtara na 2021, ma bụrụkwa onye nke otú puku na na narị itoolu na iri anọ na otu ndi ego ha rụrụ nde n'afọ 2019 nke ebiputara nakwa onye nke irí asatọ na ụmụ nwanyị kasị ike n'afọ 2016 nke ebiputara na 2017",
  "Na 17 Julaị 2021, Mahadum Benson Idahosa, Benin City nyere ya nzere Doctorate Degree na nchịkwa azụmahịa",
  "Nke a bụ n'ihi ntinye aka ya na ụwa azụmahịa.",
  "Alakija guzobere Rose of Sharon Foundation nke na-enyere ụmụ nwanyị di ha nwụrụ na ụmụ mgbei aka site na ịnye ohere ịgụ akwụkwọ n'efu nakwa site n'onyinye azụmahịa",
  "Alakija enyela ụlọ ọrụ mmụta nkà na ụzụ na Yaba College of Technology (Yabatech), ụlọ akwụkwọ agụmakwụkwọ dị elu dị na Lagos",
  "Alakija lụrụ onye ọka iwu, Modupe Alakija nke ezinụlọ Adeyemo Alakija, na Nọvemba 1976",
  "Ha bi na Lagos, Nigeria, ha na ụmụ ha nwoke anọ  na ụmụ ụmụ ha",
  "Nwa nwanne ya bụ DJ Xclusive",
  "Na June 2017, nwa Folorunso Folarin Alakija, lụrụ onye Iran na-eme ihe nlereanya aha ya bu Nazanin Jafarian Ghaissarifar na agbamakwụkwọ weere ọnọdụ na Blenheim Palace na England",
  "Akụkọ mgbasa ozi kwuru na mmemme ahụ bụ otu n'ime agbamakwụkwọ kacha ọnụ n'ụwa."
]