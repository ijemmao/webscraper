[
  "Ikorodobụ egwu ndị Ezike Ọbá Nsụka di kwa n’ Enugwu Steeti",
  "Egwu a bidoro site na ụmụagbọghọbịa na-amarọ nwoke",
  "Ha na-eme ya kwa n’ ọnwa kwa n’ọnwa",
  "Ọnwa ọbụna pụta, abịa n’ama Obodo nwere ya na eme ihe egwuregwu, eme ngara",
  "Ụmụ ikorobịa topụtara etoputa ga anọkwa n’ akụkụ na-ekirikwe ha, ndị ihe ụmụagbọghọbia na-eme na amasi",
  "Ụmụagbọghọbịa ejikwere egwu a na-emerụ ụmụnwoke a ngara, egosi kwa ha na ha etonugokwa ogo ịga na be dị",
  "Eji egwu a egosi ụmụagbọghọbia chara acha na nwanyị, toruo ogo ma bụrụ ndi nne ha mụsiri ike",
  "Ngwá egwú ana eji ágbá egwu a bu nke ana-akpo 'Ogene'",
  "Ogene a bụ igwe",
  "Ndị na-akpu ụzụ bụ ihe na-emepụta ya",
  "Nwekwe nke ana-akpọ 'udu'",
  "Ụdu a na adị ka ite",
  "Ite ahụ, ana-eme ya ọmaa ezigbo mma, nwekwaa aka eji ebu ya, nwekwa ihe ana-akpọ foam",
  "Ndị bekee kpọrọ ya foam",
  "Ya  ka eji asụ ya bụ udu ga-eme ya ka ọ na adapụta ụda.",
  "E nwe kwara nke ana akpọ opi",
  "Opi bụ ụmụ ịkorobịa na-eme ya, na-egosi na ihe ana-eme dị ha mma, bụ ndi ga a bịa nara opi a, na-eme ka egwu na-akwanite",
  "E nweere nke ana akpọ ịgba",
  "Ịgba bụ osisi ka eji arụpụta ya, ị baa n’ọhịa ịmara osisi na ama agba ntu, igbute ya, emezie ya nke ọma, were akpụkpọ anụ kwakọnọta ya ka onwe ike ina arụ ọrụ nke ọma",
  "Enwekwara nke a na akpọ ịchaka",
  "Ịchaka a bụ nke a ana-akpa akpaa",
  "Akpacha ya, o nwere ihe a na-akwanye n’ime ya",
  "O nwere ndị na-eji mkpụrụ ube awụnye n’ime ya, nwee ndị na-eji okpuchi bottle awụnye n’ime ya bụ Ịchaka",
  "Ịchaka a i na- ayọ ya , ọ na-eme mkpọtụ dị egwu na-ebilitakwa ya bụ egwu."
]