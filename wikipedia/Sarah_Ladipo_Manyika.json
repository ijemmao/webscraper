[
  "Sarah Ladipo Manyika (a mụrụ ya na Maachị  7 1968) ọ bụ onye Britain-Nigeria, odee akwụkwọ iduaazị, nkenke akụkọ na edemede",
  "Ọ bụ ya dere akwụkwọ akụkọ abụọ ama ama bụ In Dependence Like a Mule Bringing Ice Cream To The Sun (2016), ma nwee ọrụ ya ndị ebipụtara n'akwụkwọ mbipụta gụnyere Granta, Transition, Guernica, na OZY",
  "O jeela ozi dịka onye malitere nnyocha akwụkwọ nke OZY",
  "Ọrụ Manyika gbakwara na 2019 anthology New Daughters of Africa",
  "Sarah Manyika bụ onye a mụrụ ma zụlite na Nigeria",
  "O  biekwala na Kenya, France, Zimbabwe, na Britain",
  "Nna ya bụ onye Naijiria ebe nne ya bụ onye Britain",
  "Manyika nwetara aha ọmụmụ ya (Ladipo) n'aka nna ya, onye a mụrụ na Ibadan (South-West Nigeria) na njedebe 1930s",
  "Nna ya matara ma lụọ nne ya na UK na 1960s",
  "Sarah nọrọ ọtụtụ oge na Lagos  mgbe ọ bụ nwata tinyere obodo Jos na Plateau State",
  "Mgbe ọ dị afọ iri na ụma, ọ biri afọ abụọ na Nairobi, Kenya, tupu ndị ezinụlọ ya akwaga UK.",
  "Manyika gụrụ akwụkwọ na Mahadum Birmingham (UK), Bordeaux (France), na California (Berkeley), ma nweta nzere Ph.D",
  "ọ lụrụ di na Harare, Zimbabwe, na 1994, ma ugbu ọ na-eke oge ya n'etiti San Francisco, California (ebe ọ kụziiri agụmagụ na San Francisco State University), London na Harare.",
  "Ihe ndị o dere gụnyere edemede ebipụtara ebipụta, akwụkwọ agụmakwụkwọ, akwụkwọ ndị o nyochara na obere akụkọ",
  "Akụkọ nkenke ya bụ \"Mr Wonder\" pụtara na nchịkọta 2008 Women Writing Zimbabwe",
  "Akwụkwọ akụkọ mbụ ya,  In Dependence, bụ nke Legend Press, London, bipụtara na 2008,  ọ bụkwa nke ọba akwụkwọ kachanụ na UK họọrọ ma gosipụta na  Black History Month",
  "Na 2009, In Dependence bụkwa nke ụlọọrụ Cassava Republic bipụtara,  ọ bụ ụlọọrụ na-ebipụta akwụkwọ agụmagụ na Abuja, Naị́jiriị́a(nakwa na UK), ya na ndị odee aka siri ike gụnyere Teju Cole na Helon Habila",
  "N’ikwu banyere mkpebi ya isonyere otu African publisher, Manyika kwuru sị,: “A chọpụtara m na site n'inye African Publishers ikikere nke mba ụwa, na enyela m aka gboo mkpa nke ikikere ahaghị nhata nha n'ụwa n'ebe ndị nchedo agụmagụ dị, ọbụna maka ihe a na-akpọ akụkọ Africa, gbanyere mkpọrọgwụ n'ebe ọdịda anyanwụ.\"  Toni Kan na-ede na Lagos Review : \"Sarah Manyika edewo akwụkwọ akụkọ na-adọrọ mmasị nke ga-abụ ịgba na pantheon nke agụmagụ ọdịnala.\"  Na 2014, Weaver Press na Zimbabwe bipụtara In Dependence, ebe ọ bụ akwụkwọ esetịpụrụ maka ule agba elu n'agụmagụ bekee",
  "In Dependence bụkwa nke Joint Admissions and Matriculation Board (JAMB) na Naijiria webatara maka ndị na-ele ule n'afọ 2017 UTME",
  "Akwụkwọ akụkọ nke abụọ Manyika, Like A Mule Bringing Ice Cream to the Sun, na mbipụta nke Spring 2016 bụ nke ọtụtụ ndị odee ndị ọzọ nabatara nke gụnyere Bernardine Evaristo (\"Akụkọ Manyika banyere otu agadi nwanyị Naijiria dị jụụ, bụrụ ọkaibe ma na-enye agụmagụ ndị Afịrịka nke oge a ókèala ọhụrụ), Aminatta Forna (\"mara mma na nke ọma",
  "Akwụkwọ akụkọ Sarah Manyika na-egosi ndị nkịtị ebe ha kacha mma",
  "Nke a na-ewuli elu!\" ), NoViolet Bulawayo (\"onye adịghị ada mba, Onye nwere echiche, Onye na-akpa ọchị, na-akpali akpali\"), Jamal Mahjoub (\"Manyika ji ịnụ ọkụ na mmụọ dị jụụ na-eme ka agwa ndị dị n'akwụkwọ ya nke ọma\"), Peter Orner (\" Akwụkwọ akụkọ ọhụrụ mara mma, dị mkpa, ma na-adịgide ogologo oge n'uche ndị gụrụ ya), EC Osondu (\" echefughị echefu",
  "ntụgharị uche miri emi n' ọnwụ, ncheta, nchụpụ na owu ọmụma",
  "Agwa ndị dị n'akwụkwọ akụkọ a ga-adịgide n'uche gị\"), na Brian Chikwava (\" akwụkwọ akụkọ a haziri nke ọma, na-eju anya mgbe niile\")   A tụgharịala ya n'ọtụtụ asụsụ",
  "Like A Mule Bringing Ice Cream to the Sun bụ ndị a họpụtara na Septemba 2016 maka ihe nrite Goldsmiths (ya na akwụkwọ nke Rachel Cusk, Deborah Levy, Eimear McBride, Mike McCormack na Anakana Schofield ),   \"akwụkwọ akụkọ mbụ nke Afịrịka a ga-atụle maka ihe nrite a\",  nke akwadebere  iji kwụọ ụgwọ akụkọ arọrọ arọ d[ ụdị akwụkwọ akụkọ",
  "E wepụtakwara akwụkwọ akụkọ ahụ maka nturuugo akwụkwọ California na ngalaba akụkọ arọrọ arọ (ya na ọrụ ndị odee dị ka Andrew Sean Greer, Percival Everett, na Viet Thanh Nguyen )",
  "Na  mmalite Like a Mule Bringing Ice Cream to the Sun, Manyika kwuru, sị: \"Ahụla m ọtụtụ ndị inyom meworo agadi bụ́ ndị biri ndụ mara mma, ma a bịa n'ihe banyere arọrọ arọ, ahụghị m ọtụtụ akụkọ na-egosipụta nke a, karịsịa na ndu umunwanyi ojii",
  "Mgbe m na-enweghị ike ịhụ akụkọ ndị m ga-achọ ịgụ, m na-agbalị ide ha n'onwe m.\"  Aha akwụkwọ akụkọ a bụ ahịrị m nwetara site n'uri Mary Ruefle nke a kpọrọ \"Donkey On\"",
  "Manyika bụ onye tinyere ezi mgbalị na  2019 anthology New Daughters of Africa: International Anthology of Writing by Women of African Descent, nke Margaret Busby deziri, na-ekere òkè na ihe omume ndị metụtara ya",
  "Ihe odide na-abụghị arọrọ arọ  nke Manyika na-agụnye edemede nke onwe ya na edemede nkqwa miri emi nke ndị ọ na-ezute, gụnyere Evan Mawarire, Toni Morrison na Michelle Obama",
  "Manyika na-eje ozi na bọọdụ Hedgebrook na Museum of the African Diaspora (MoAD) na San Francisco",
  "Ọ meekwala ihe agba onyonyo banyere edemede OZY   ma bụrụkwa onye nchịkọta akụkọ akwụkwọ ugbu a",
  "Ọ rụkwara ọrụ dị ka onye ọka ikpe maka asọmpi edemede, Etisalat Prize for Literature na 2014  na ihe nrite Goldsmiths na 2020",
  "Manyika na-akwado usoro ajụjụ ọnụ nke ọnwa ọ bụla maka MoAD, nke a na-akpọ \"Mkparịta ụka n'Ebe Ọdịda Anyanwụ Ụwa\", ndị ọbịa ya si gburugburu ụwa gụnyere Senator Cory Booker, Ibrahim Mahama, Jess Cole, Strive Masiyiwa, Tatyana Ali, Anna Deavere Smith,  na Henry Louis Gates, Jr"
]