[
  "Fabian Anene Ositadimma Udekwu (n'afo 1928 na ubọchi nke irina asaa nke onwa Nọvemba n'afo 2006) onye amụrụ na Enugwu Agidi, Anambra Steeti bụ kwa dọkịta na-ahụ maka ahụike, onye na-awa ahụ n'obi",
  "Ọ bụ prọfesọ pụrụ iche nke ịwa ahụ n'obi na Mahadum nsukka nke Naijiria, na onye ọsụ ụzọ nke ịwa obi na-emeghe n'Africa.",
  "Prọfesọ Udekwu gara St",
  "Charles koleji nzulite ndi nkuzi na   Onitsha ebe e debere ya dị ka onye otu ngalaba mgbe ọ gụsịrị akwụkwọ n'afo1947, na-akụzi mgbakọ na mwepụ na ọdịdị ala. O mere ule matrikuleshon London ya site na akwụkwọ ozi ma mgbe o tukobarara ego zuru ezu ọ gara n'ihu n'afo 1950 na United States maka ọmụmụ ihe ọzọ",
  "O mere ọmụmụ ọgwụ ya na Bayooji, Kemistri na Fizis na Los Angeles. N'ikpeazụ, ọ gara mahadum Loyola nke Chicago Stritch ụlọakwụkwọ ọgwu,ọ gụsịrị akwụkwọ dị ka dọkịta n'afo 1957 ma bụrụ ọkachamara na ịwa ahụ obi na obi n'ozuzu ya n'afo1964. O mere ọzụzụ ịwa ahụ ya na ulọ ọgwu Cook County di na Chicago. Fabian Udekwu bụ dọkịta mbụ na-awa ahụ obi na obi na Naịjirịa. Ọ bụ onye otu Koleji Ndị dọkịta na-awa ahụ na Amerika, njiko ndi dokinta na-awa ahu obi na Amerika, koleji mba uwa nke ndi na-awa afọ na Koleji ọdịda anyanwụ African nke ndị na-awa afo. Udekwu bụ onye guzobere na onye otu ulo akwukwo Naijiria nke sayensi.",
  "Udekwu laghachiri Naịjirịa n'afọ 1965 dị ka dọkịta na-ahụ maka obi na obi na Mahadum College ụlọ ọgwu nke Mahadum Ibadan. Ọ hapụrụ Ibadan gaa Enugu mgbe mmekpa ahu malitere nke gosipụtara mmalite nke agha obodo Naịjirịa. Ọ rụrụ ọrụ dị ka onye dọkịta na-awa ahụ ndị agha na onye isi ụlọ ọgwụ nkuzi Biafran n'ebe dị iche iche gụnyere Enugu na Emekukwu n'oge agha ahụ. Ọ bụkwa odeakwụkwọ nke njikọ enyemaka na nhazigharị ndi Biafra n'oge agha ahụ.  Udekwu mechara bụrụ Prọfesọ Pụrụ Iche na Onye isi nke Ngalaba Ịwa Ahụ nke  Ụlọ Ọgwụ Nkuzi Mahadum Naịjirịa,(UNTH) ma bụrụ onye isi nchịkwa nke Enugu Campus nke Mahadụ ahụ. A na-eto Prọfesọ Udekwu maka iwulite Ngalaba Ịwa Ahụ nke Mahadum Naịjirịa. N'agbanyeghị ọtụtụ mgbalị na-enweghị isi iji nweta ego iji guzobe ngalaba ịwa ahụ nke oge a site n'ọtụtụ òtù na United Statei, United Kindom, Scandinevia ma site na enyemaka ụka, o nwere ike inweta ego site na ogige Enugu site ya na onyinye nke ndị Naijiria ọ bụla iji wuo ụlọ ịwa ahụ ma zụta ngwá ọrụ dị mkpa iji guzopụta ụlọ ọrụ maka ịwa ahụ n'obi na Naijiria. Ọ bụ otu n'ime ndị ọsụ ụzọ guzobere ịwa ahụ obi na Naịjirịa. Prọfesọ Udekwu duziri otu ndị dọkịta na-awa ahụ nke mere ịwa ahụ obi mbụ gara nke ọma na Naịjirịa n'afo 1974 nke bụ nke mbụ n'ụdị ya na Africa ojii. Ọzọkwa n'ime ndị otu ndị dọkịta na-awa ahụ na-arụ ọrụ a dị ịrịba ama bụ Prọfesọ Sir Magdi Yacoub, Prọfesor Anyanwu C.H., Nwafor D.C., onye na-akụnwụ ahụ Dr",
  "Shreeniwas Jawalekar na ndị ọzọ. Usoro ịwa ahụ obi isii ọzọ sochiri nkea n'okpuru Udekwu na Mahadum ulo ọgwu nkuzi Naịjirịa (UNTH) n'etiti afọ 1974 na 1980.",
  "Udekwu bụ onye na-eme egwuregwu nke ukwuu, na-egwu bọọlụ na tennis n'oge ndụ ya niile",
  "Ọ bụ onye otu Enugu Sports klọb",
  "Ọ na-akpọkwa egwu dị ka ihe ntụrụndụ na-enweta aha dị ka onye na-akpọ ụbọ akwara na onye na-eduzi ukwe na Holy Ghost katidral di n'Enugu",
  "Na ubochi nke iri abuọ na asaa nke onwa Eprel na'afo1956 Udekwu lụrụ nwada Anna Brita Bystrom",
  "E jiri ụmụ iri gozie alụm di na nwunye ahụ."
]