[
  "Kabiru Ibrahim Gaya (onye amụrụ n'ụbọchị nke iri n'isii nke ọnwa Juun afọ 1952) bụ onye ndọrọndọrọ ọchịchị  Naijiria  nke jere ozi na Sineti nke Naịjirịa kemgbe 2007, na-anọchite anya mpaghara ndịda Kano nke Kano Steeti",
  "O so n’otu ndọrọndọrọ ọchịchị  All Progressive Congress (APC) na-achị achị.",
  "A mụrụ Kabiru Ibrahim Gaya N'ụbọchị iri n'isii nke ọnwa Juun afọ 1952 na Alkala quarters Gaya LG, na ezinụlọ Magajin Garin Gaya Sani",
  "Ọ gara ụlọ akwụkwọ praịmarị Gaya site n'afọ 1961 ruo afọ 1964 na ụlọ akwụkwọ praịmarị Tsangaya ebe ọ gụsịrị ụlọ akwụkwọ praịmarị ya n'afọ 1968 nwanne ya nwoke nke okenye bụzi Onye isi ụlọ akwụkwọ naAbdullahi Aliyu Sumaila bụ onye na-enyere  isi ụlọ akwụkwọ aka kụziiri ya mgbakọ na mwepụ na ụlọ akwụkwọ praịmarị.",
  "Ọ gara ụlọ akwụkwọ gọọmentị, Birnin Kudu site n'afọ 1969 ruo afọ 1973 ebe ọ nwetara asambodo ụlọ akwụkwọ West Africa na kọleji nke agụmakwụkwụ ukwu site n'afọ 1974 ruo afọ 1975",
  "O nwetere nzere bachelọ na ihe owuwu na Mahadum Ahmadu Bello    dị na Zaria n'afọ 1977",
  "Ọ nọgidere na mahadum a, ebe ọ mesịrị nweta akara ugo mmụta Master na ihe owuwu  n'afọ 1980",
  "Mgbe ọ gụsịrị akwụkwọ, ọ gara akwụkwọ na ụlọ mmụta politekniki nke Kano Steeti",
  "N’afọ 1985, ọ  bụrụ onye isi oche nke Ụlọ  ọrụ Atụmatụ  na nchedo gburugburu ebe obibi nke Kano Steeti",
  "Ọ bụ onye otu ndọrọndọrọ ọchịchị  National Party of Nigeria (NPN) na Naịjirịa nke abụọ N'afọ 1992, n'oge mgbanwe nke obodo Naịjirịa  nke atọ , ọ bụ onye otu etiti aka nri Republic National Convention (NRC) bụ onye a họpụtara n'okpuru otu a dịka gọvanọ  Kano steeti site n'afo 1992 rue afọ 1993",
  "N'afọ 1997, n’oge mgbanwe General Sani Abacha, ọ banyere otu ndọrọndọrọ ọchịchị  United Nigeria Congress Party (UNCP) ọ bụ kwa onye otu Kọmitii mba Na-ahụ Maka Nlekọta Mba",
  "UNCP gụnyere ndị ndọrọndọrọ ọchịchị dịka Atiku Abubakar, Emeka Ojukwu, Abdullahi Aliyu Sumaila, Mohammed Daggash, Ali Modu Sheriff, Ibrahim Saminu Turaki, Attahiru Bafarawa, Bello Matawalle, Hope Uzodinma, Adamu Aliero, Anyim Pius Anyim na ndị ọzọ",
  "N’afọ 2003, Kabiru Ibrahim Gaya zọrọ ọkwa National Democratic Party (NDP) na ntuli aka gọvanọ steeti n'afọ 2003",
  "A họpụtara Kabiru Ibrahim Gaya na Sịneti nke ndịda Kano n'afọ 2007",
  "A họpụtara ya na kọmitii maka ikuku mmanụ ala, Ụgwọ Obodo na mba Ofesi, Steeti na gọọmenti ime obodo  na Akụrụngwa mmanụ ala elu ugwu na ọrụ   Na nyocha nke etiti oge nke arụmọrụ nke ndị Sịnetọ, akwụkwọ akụkọ  ThisDay kwuru na ọ kwadoro Bill Management and Accountability Bill, 2009, na Millennium Development Agency Bill, 2009",
  "Ọ kwadoro nkwado ise ma nye aka nke ọma na arụmụka na nnọkọ ọnụ",
  "N'ọnwa Mee afọ 2008, dịka onye isi oche kọmitii ndị omebe iwu sineti na-arụmọrụ, Kabiru Gaya kwara arịrị na ụfọdụ ọrụ na-aga nwayọ nwayọ, ma kwuo na Sineti agaghị ekwenye n'echiche nke ịtọzị ụzọ Naịjirịa",
  "N’ọnwa Nọvemba afọ 2009, ọ kwadoro mkpalite nke otu ANPP isi nke Kano iji nye gọvanọ steeti ahụ Ibrahim Shekarau,  ikike  ka ọ kpọpụta onye ga azọ ọkwa ọchịchị gọvanọ n’afọ 2011",
  "Onye nhoputa ndi ochichi bu Sheikh Ibrahim Khaleel",
  "Kabiru Gaya zọrọ ọkwa dịka Sịnetọ na anọchite anya ndịda Kano n'oche ANPP n'ọnwa Eprel afọ 2011, ma bụrụkwa sịnetọ ọzọ",
  "Gaya bụ osote onye ụtarị ndị omeiwu ka dị obere n'ọnụ ọgụgụ nke sịnetị site na 2007 ruo 2011",
  "A họputara ya ugboro atọ ịnọchite anya ndịda kano ntuli aka nke afọ 2011, 2015 na  2019.",
  "A họpụtara Kabiru Gaya dịka osote onye isi nke Inter-Parliamentary Union (IPU) maka Africa na ọgbakọ izugbe nke 135 nke njikọ na Geneva, Switzerland n'ọnwa Ọktoba nke afọ 2016",
  "Ọ bụ onye otu Nigerian Institute of Architects (NIA) na Nigerian Large Scale Farmers Association (NLSFA)",
  "Ndi University of Science And Applied Management, Porto-Novo, Benin nyere ya nzere digiri ugwu",
  "Ọ bụkwa onye otu kọmitii na'ahụ maka ụgbọ mmiri"
]