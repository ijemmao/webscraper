[
  "A mụrụ Agbaje-Williams na Abeokuta na abalị iri abụọ na atọ nke ọnwa  Ọktoba, 1936",
  "Ọ bụ nwa nwanyị nke atọ a mụrụ nye Mr",
  "Kuforiji, nna ya bu onye nketa Egba",
  "Ọ gara ụlọ akwụkwọ praịmarị ya na ụlọ akwụkwọ junịọ sekọndrị na Lagos n'okpuru  onye nlekọta ya, bụ Mrs Gbemisola Rosiji, nwunye nke Ayo Rosiji na Bishop na Mrs SC Philips",
  "Ọ gara ụlọ akwụkwọ CMS Girls",
  "N’afọ 1950, mgbe akwaara ụlọ akwụkwọ ụmụ nwanyị CMS ga Ibadan wee gụharia ya ụlọ akwụkwọ St Anne, ọ sokwara na nkwaharị  ụlọ akwụkwọ ahụ ma gụchaa akwụkwọ ya n’Ibadan.",
  "Mgbe ọ gụsịrị agụmakwụkwọ  sekọndrị, ọ nwetara ọrụ na Nigerian Broadcasting Corporation na Ikoyi, Lagos na 1955",
  "Ọrụ Abgaje-Williams dịka onye na-agụ akụkọ malitere site na onye ọrụ ibe ya abiaghị ọrụ",
  "N'ụbọchị ahụ, otu onye ọrụ ibe ya nke na-ekwupụta ọkwa ma ọ bụ na-agụ obere ihe ọmụma na redio abịaghị, onye njikwa ụlọ ọrụ gwaziri ya ka ọ nọchie ya",
  "Agbaje-Williams gụrụ ozi ahụ ma mgbe onye nlekọta ahụ nụrụ olu ya, ọ masịrị ya, mgbe ahụ a gwara ya ka ọ sonye na ngalaba mmemme dịka onye ọrụ na ama ọkwa ozi",
  "Mgbe e guzobere ụlọ ọrụ telivishọn na Ibadan, a gwara ya ka ọ gbaa ajụjụ ọnụ ma mesịa nye ya ọrụ na ọdụ ahụ",
  "Agbaje-Williams bụ onye ọkaibe na-arụ ọrụ na WNTV, bụ ụlọ ọrụ telivishọn mbụ na Naịjirịa, ọ bụkwa nwanyị mbụ na-agbasa ozi n'ọdụ redio ahụ",
  "O ruru ogo ịbụ onye na-emepụta ihe na onye nduzi nke mmemme na ụlọ ọrụ telivishọn tupu ọ laa ezumike nká na 1986."
]