[
  "Anne-Marie Goumba (amụrụ ya na 9 Ọktoba nke afo 1954), bụ onye otu National Assembly nke Central Afrikan Republik na dịka onye otu Pan-Afrikan Parliament site na Central African Republic",
  "Ọ bụ nwanyị di ya nwụrụ nke onye ndọrọ ndọrọ ọchịchị Central Afrika ogologo oge aha ya bụ Abel Goumba.",
  "A mụrụ Anne-Marie Mbakondo na 9 Ọktoba n’afo 1954 na Nyanza, nke Obodo Rwanda",
  "O bu ụzọ gụọ akwụkwọ dị elu na École Normale Supérieure na Save, Rwanda, tupu ọ gaa gụọ akwụkwọ na Université Catholique d'Afrique Centrale",
  "O mechara rụọ ọrụ nkuzi dịka prọfesọ na Butare Faculty of Medicine n'etiti afọ 1973 na afo 1977",
  "Mgbe ọ nọ ebe ahụ, ọ zutere Abel Goumba, onye bụkwa onye nkuzi na nsogbu ahụike ọha na eze, o mechara lụọ ya.",
  "Di ya bụ onye na-eme mgbanwe ndọrọ ndọrọ ọchịchị na obodo Central Afrika ogologo oge, onye guzobere ihe mechara bụrụ Patriotic Front for Progress party",
  "Ọ kwadokwara ọrụ nke FPP, ma guzo na ntuli aka nke etiti Afrịka n'afọ 2005 ma họpụta ya dịja onye nnọchi anya mpaghara nke ise nke Bangui na pasenti 37.32 na ntuliaka nke 8 Mee",
  "N'otu ntuli aka ahụ, di ya hapuzikwara oche ya",
  "Mgbe a kpọchara ya aha na National Assembly nke Central Afrikan Republik, a kpọrọ ya aha dịka onye nnọchi anya Central Afrika na Pan-African Parliament. N'ọnwa Jenụwarị n’ afọ 2015, o toro mbọ ndị na-eme iji chekwaa udo na Rwanda, na-ekwu na ọ bụ ezie na ọ biri na Central African Republic ruo afọ 30, ọ dịghị mgbe ọ na-echefu na ọ si Rwanda. Ọ bụ onye nhazi nke otu na-abụghị nke gọọmentị Les Flamboyants, nke na-achọ igbochi ime ihe ike megide ụmụ nwanyị na ụmụaka."
]