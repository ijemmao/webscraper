[
  "Don Hogan Charles (amụrụ n'ọnwa Septemba 9, nke afọ 1938 - rụọ ọnwa Desemba 15, afọ 2017) bụ onye Amerịka na-ese foto. Ọ bụ onye ọrụ Afrịka-Amerịka mbụ na-ese foto nke The New York Times were n'ọrụ. N'ime afọ iri anọ ọ nọrọ n'ebe ahụ, Charles sere foto ndị ama ama gụnyere Coretta Scott King, John Lennon, Malcolm X na Muhammad Ali.",
  "A mụrụ Charles \"Daniel James Charles\" na New York City n'ọnwa Septemba 9, afọ 1938, nye James Charles na Elizabeth Ann Hogan. Ọ gara George Washington High School na Manhattan wee gaa n'ihu na-amụ injinia na City College nke New York tupu ọ kwụsị iji chụsoo foto.",
  "N'afọ 1964, mgbe ọ hapụsịrị City College, Charles sonyeere The New York Times ma nọrọ ebe ahụ afọ iri anọ na atọ, ruo mgbe ọ lara ezumike nká n'afọ 2007.",
  "Tupu ọ banye na The Times, ọ rụrụ ọrụ dị ka onye na-ese foto n'onwe ya",
  "Ọrụ onwe onye nke Charles pụtara na nnukwu akwụkwọ mba ụwa dịka Der Spiegel na Paris Match",
  "Ndị ahịa azụmahịa ya gụnyere Bill Blass, Oscar de la Renta na Pan American World Airways.",
  "Ọrụ Charles dị na nchịkọta nke MOMA na National Museum of African American History and Culture.",
  "Otu n'ime foto ndị a ma ama nke Charles sere bụ otu onye na-ahụ maka ihe ndị ruuru mmadụ bụ Malcolm X na-ejide M1 carbine mgbe ọ na-elepụ anya na windo",
  "Foto ahụ, nke Charles weere maka Ebony, ghọrọ ihe nnọchianya nke mkpebi siri ike nke Malcolm X iji chebe ezinụlọ ya \"n'ụzọ ọ bụla dị mkpa\"."
]