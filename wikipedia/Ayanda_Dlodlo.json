[
  "Ayanda Dlodlo (Amụrụ na 22 Mee 1963) bụ onye ndọrọ ndọrọ ọchịchị South Africa, onye bụbu minista na onye otu African National Congress (ANC)",
  "Onye bụbu minista na kọmitii Cyril Ramaphosa bụ Minista na-ahụ maka ọrụ ọha na eze na nchịkwa site n'ụbọchị 5 Ọgọstụ 2021 ruo ụbọchị 4 Eprel 2022",
  "Tupu ọ nọrọ n'ọkwa ahụ, ọ bụ Minista nke Nchebe Steeti site n'ụbọchị 30 Mee 2019 ruo n'ụbọchị 5 Ọgọst 2021.",
  "A mụrụ Dlodlo na Soweto, South Africa. Nna ya nọ na-agụ akwụkwọ maka Bachelor of Science ma mesịa nweta akara ugo mmụta ọ ghọrọ onye isi ụlọ akwụkwọ, ebe nne ya bụ nwa akwụkwọ nọọsụ. Ezinụlọ ahụ kwagara Swaziland iji gbanahụ ịkpa ókè agbụrụ mana ọ dị mwute na alụmdi na nwunye ahụ adịteghị aka, ndị mụrụ ya gbara alụkwaghịm na nne ya laghachiri Johannesburg.",
  "Mgbe ọ dị afọ iri na asaa, ọ sonyeere òtù ndị agha ANC uMkhonto we Sizwe (MK) wee gaa Angola maka ọzụzụ agha n'afọ 1980. Mgbe ọ laghachiri South Africa n'afọ 1994, ọ chọpụtara na ndị uwe ojii egbuola nwanne ya nwanyị nakwa na nne ya na-ata ahụhụ site na mmetụta nke mmekpa ahụ na njide."
]