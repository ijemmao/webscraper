[
  "Kingsley Adeseye Ogunlewe bụ onye Naịjirịa  si a ezinụlọ ndị eze nke Igbogbo na onye ndọrọ ndọrọ ọchịchị a họpụtara dịka Sịnetọ  n'okpuru otu ndọrọndọrọ ọchịchị Alliance maka Democracy (AD) ikpo okwu 1999 maka mpaghara ọwụwa anyanwụ Lagos, tupu Ọ gafee otu ndọrọndọrọ ọchịchị PDP",
  "O mechara bụrụ Mịnịsta nke ọrụ (site n'ọnwa July afọ 2003 ruo ọnwa Maachị afọ 2006)",
  "Mgbe onye isi ala Olusegun Obasanjo chụpụrụ ya n'ọkwa a, a sịrị na ọ bụ n'ihi esemokwu ya na onye bụbu onye nkwado ya, Bode George, onye osote onye isi oche otu PDP",
  "Ogunlewe sitere na usoro ndị ọgaranya nke Igbogbo, obodo dị na okpuru ọchịchị obodo nke Ikorodu nke Lagos Steeti",
  "Nwanne ya nwoke nke tọrọ  ya  Dr",
  "Akin Ogunlewe, bụ odeakwụkwọ na- adịgide na Ụlọ Ọrụ ozi gọọmenti etiti maka Azụmaahịa na Mmepụta, onye a napụrụ ọnọdụ ya n'obere oge Ogunlewe gafere na PDP",
  "Ogunlewe bụ otu n'ime ndị  gụrụ akwụkwọ na mahadum Ibadan",
  "N'oge ọnụnọ ya na mahadum nke mbụ ọ biri na ụlọ Mellanby were sonye nkeoma na ndọrọ ndọrọ ọchịchị ụmụ akwụkwọ",
  "Ọ bụ onye ọkaiwu, ma n'otu oge ọ bụ onye odeakwụkwọ na-adịgide adịgide nke Lagos Steeti",
  "N'ọnwa Julaị afọ 2002, Sịnetọ Wahab Dosunmu na Adeseye Ogunlewe boro Gọvanọ Lagos Steeti bụ Bola Ahmed Tinubu ebubo na ọ na -emegbu ntụkwasị obi ego ọha site na nturu ugo nkwekọrịta nye ndị enyi ya",
  "Ọ zọrọ maka nhọpụta nke ugboro abụọ na ntuli aka nke afọ  2003 na tiketi nke otu PDP, mana Olorunnimbe Mamora nke Alliance for Democracy (AD) meriri ya",
  "N'ọnwa Julaị nke  afọ 2003, Ogunlewe mara ọkwa na gọọmentị etiti ga -etinye ihe ruru ijeri dọla abụọ na narị asatọ na iri ise n'ịhazigharị na ịkwalite okporo ụzọ nke mba ahụ, wee mee atụmatụ ime ka ụzọ niile dị na mba ahụ dị nma ịga na njedebe afọ",
  "N'ọnwa Jenụwarị afọ  2004, Ogunlewe kwuru na gọọmentị etiti akwadola nde naira narị iteghete ọzọ  maka idozi ụzọ na mpaghara ndịda-ọwụwa anyanwụ",
  "N'ọnwa Eprel afọ 2004, Ogunlewe meriri onyinye nkeDr Kwame Nkrumah Ọchịchị nke Afrịka  na Accra, Ghana",
  "N'ọnwa Mee afọ 2004, Ogunlewe bipụtara akara ekwentị ya wee gwa ndị mmadụ ka ha jiri ya ma ọ bụrụ na ha hụ oghere ite ma ọ bụ nwee ihe mberede okporo ụzọ",
  "O kwuru na oku jubigara ókè na ya, mana ọ kwukwara maka ụzọ \"Ha mara mma ugbu a.\" O kwuru na 12,600 Emezigharịrị kilomita puku iri na abụọ na nari isii nke okporo ụzọ n'ime ọnwa isii gara aga",
  "N'ọnwa Juun nke af 2004, enwere ọgbaghara na steeti Lagos n'etiti ndị ọrụ nke  Ụlọ ọrụ ozi nke ọrụ nke etiti na ndị ọrụ nke Ikike Nhazi trafiki Lagos Steeti",
  "Esemokwu ahụ bụ maka ịchịkwa okporo ụzọ etiti, o yikwara ka enwere njikọ na esemokwu na -aga n'ihu n'etiti Ogunlewe na gọvanọ steeti ahụ bụ Bola Ahmed Tinubu nke Alliance for Democracy",
  "N'ọnwa Ọgọọst nke afọ  2004, Ogunlewe mara ọkwa na Ụlọ akụ mba ụwa  na Ụlọ  akụ nke mmepe mba Afrịka  zubere ha na  Naịjirịa ịnwe  nkwekọrịta iwu Trans-West African Highway si Lagos ruo isi obodo Mauritania  bụ Nouakchott",
  "N'ọnwa Ọktoba afọ 2004, Ogunlewe kwuru na afọ 2005 ga -ahụ ọganihu ngwa ngwa na nrụzi na ịrụ ụzọ",
  "N'ọnwa Maachị afọ 2006, mgbe a chụrụ ya n'ọrụ dị ka minista na -ahụ maka ọrụ, Ogunlewe gwara Onyeisiala Olusegun Obasanjo ka ọ chọọ ọchịchị nke atọ",
  "N'ọnwa Julaị afọ 2006, achọpụtara na e gburu  Funsho Williams   onye n'azọ ọkwa  gọvanọ na Steeti Legọs n'ụlọ ya",
  "E jidere Ogunlewe, onye bụ onye Iro otu PDP n'oge gara aga, maka ogbugbu a",
  "E mechara hapụ ya, mana n'ọnwa Febụwarị 2007, e jidere ya ọzọ",
  "N’ọnwa Nọvemba afọ 2009, kọmitii na-ahụ maka njem ụgbọ nke Heineken Lokpobiri na- duru, degara ụlọ elu ozi nke kpughere “ebubo arụrụala ” na-nkwekọrịta ọrụ ụzọ n’ime afọ iri, ma tụọ alo ka onye bụ minista ọrụ gara aga bụ  Anthony Anenih, Adeseye Ogunlewe, Obafemi Anibaba, Cornelius Adebayo na ndị ọzọ nọ  n'ikpe maka nrụrụ aka",
  "Mkparịta ụka Sineti maka akụkọ a egbuola oge",
  "Senator Ogunlewe gbara arụkwaghịm n'ọkwa ya dịka Pro-Chancellor nke Federal University of Agriculture, Abeokuta n'afọ 2016",
  "N'afọ 2019, Sịnetọ  Ogunlewe hapụrụ Peoples Democratic Party maka All Progressives Congress"
]