[
  "Mosia bụ onye ọchụnta ego South Africa na Ghana na onye guzobere ụlọ ọrụ ike anyanwụ nke Sierra Leone bụ Easy Solar",
  "A mụrụ Mosia na Ghana, ma emesịa ọ kwaga South Africa",
  "Mgbe ọ dị afọ iri na ụma, ọ na-anọ na-enweghị ọkụ mgbe ụfọdụ n'ihi ọkụ eletrik a na-apụghị ịdabere na ya, nke a kpaliri mmasị ya na ike. Mosia nwetara nzere bachelọ nke Business Science na Finance na Economics na Mahadum nke Cape Town, na-agụsị akwụkwọ na klas mbụ, wee rụọ ọrụ dị ka onye ndụmọdụ nchịkwa n'ofe Africa. N'afọ 2016, ọ gụrụ akwụkwọ maka nzere masta nke lekwasịrị anya na Clean Energy Finance and Policy na School of International and Public Affairs, nke mahadum Columbia, ebe ọ zutere ndị otu ya nke Easy Solar, Eric Silverman na Alexandre Tourre",
  "Mosia na ndị otu ya chepụtara echiche maka inye ọkụ eletrik a pụrụ ịdabere na ya ma dịkwa ọnụ ala nye ezinụlọ ndị na-enweghị ọkụ na West Africa, n'oge ha gụsịrị akwụkwọ",
  "Ha ritere nnukwu ego maka ọrụ ahụ site na asọmpi na hackathons na US, dị ka D-Prize na 2015 na Columbia Venture Competition 2016",
  "Ego mbụ nyere Mosia na ndị ọrụ ibe ya ohere ime nyocha nke nnweta ike n'ime ezinụlọ otu puku na narị ise na Sierra Leone.",
  "Easy Solar, na-azụ ahịa na mba ụwa dị ka Azimuth, ka e kere na 2016 dị ka atụmatụ azụmahịa iji gbasaa iru nke ngwaọrụ ike anyanwụ dị elu (dịka oriọna na usoro ụlọ) gafee Sierra Leone na-enweghị enyemaka. Ụlọ ọrụ ahụ na-enye atụmatụ ego, dị ka ịgbazite-na-nwe, na-akwụ ụgwọ-dị ka ị na-aga iji nyere ezinụlọ dara ogbenye aka imeli panel anyanwụ nke ha.",
  "Nnyocha na-egosi na mmadụ ole na ole dịka otu n'ime otu narị ezinụlọ ime obodo na Sierra Leone nwere ọkụ eletrik",
  "Kamgbe e guzobere ụlọ ọrụ ahụ, Easy Solar na-ekwu na o nyere ezinụlọ pụkụ iri atọ ọkụ eletrik. Ụlọ ọrụ ahụ na-eme atụmatụ ịgbasa azụmahịa ahụ n'oge na-adịghị anya na Liberia na Guinea.",
  "Mosia bụkwa onye na-akwado ịgbasa ohere maka ụmụ nwanyị Afrịka."
]