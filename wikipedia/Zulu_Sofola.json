[
  "Nwazuluwa Onuekwuke \"Zulu\" Sofola (22 Juun 1935 - 5 Septemba 1995)  bụ nwaanyị onye edemede ejije mbụ e bịpụtara ọrụ ya na Naijiria. Sofola bụkwa onye nkụzi mahadum wee bụrụ nwanyị mbụ Prọfesọ nke Theater Arts na Afrika",
  "Amụrụ Nwazuluwa Onuekwuke Sofola na Bendel State nke ochie na ezinụlọ Nwaugbade Okwumabua na Chief Ogana Okwumabua ndi bu ndi Igbo site na Issele-Uku, Aniocha North Local Government Area, nke di na Delta Steetị",
  "Ọ gara ụlọ akwụkwọ praịmarị nke Federal Gọọmentị na Asaba na Baptist Girls High School dị na Agbor, Delta steetị.  N'ihi ọrụ pụtara ìhè ọ nwere n'ụlọ akwụkwọ, e nyere ya ohere agụmakwụkwọ ka ọ gụchaa akwụkwọ sekọndrị na Nashville, Tennessee, USA  ọ nọrọ oge ya na-eto eto na n'oge agbọghọ ya na US, ebe ọ na-gaa akwụkwọ na Southern Baptist Seminary, nweta BA na aụsụ bekee na Mahadum Virginia Union dị na Richmond, Virginia na 1959.  Ọ nwetara MA ya na Drama (ide ejije na mbịpụta) site na Mahadum The Catholic University of America na Washington DC na afọ 1965.  Ọ laghachiri Naịjirịa na 1966, wee bụrụ onye nkuzi na ngalaba Theater Arts na Mahadum Ibadan, Oyo Steetị, ebe ọ nwetara PhD na Theater Arts (Tragic Theory) na 1977.",
  "Ejije ya \"sitere na ọdachi mere n'oge gara aga ruo n'ihe ntọchị ma jiri usoro ọdịnala na nke Afrịka oge a\" Ọ na - eji \"ihe anwansi, akụkọ ifo na emume iji tụlee esemokwu dị n'etiti ọdịnala na ọgbara ọhụrụ ebe oke ịbụ nwoke nọ.\" A na-ewere ya dịka otu n’ime ụmụ nwanyị ndị kacha ama ama n’edemede Naịjirịa.  Ọ ka bụ ihe na-enye ndị ntorobịa n’edemede Afrika ume",
  "Ụfọdụ ejije Sofola mere a na-egosikarị bụ Wedlock of the Gods (1972) na The Sweet Trap (1977),  Ọ nwụrụ na 1995 mgbe ọ dị afọ 60."
]