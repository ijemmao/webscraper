[
  "Adeola Ariyo bụ onye Naijiria bụ onye nlereanya na eze nwanyị mara mma nke ghọrọ onye mbụ nnọchi anya mba Afrịka nke Elizabeth Arden n'afọ 2014. Ọ malitere ọrụ ime ihe ngosi ya mgbe ọ dị afọ iri na atọ mgbe a chọpụtasịrị ya ma nsonye ya na London Fashion Week. A na-akpọ Adeola mgbe ụfọdụ dị ka onye Naijiria-Ghanaian maka ihe nketa ya. A mụrụ ya n'aka nne Ghana na nna Naijiria.",
  "A mụrụ Adeola na Lagos n'aka nne Ghana na nna Naijiria",
  "Ọ tolitere na Naịjirịa mana mgbe ụfọdụ ya na nna ya na-aga London",
  "Nsonye ya na London Fashion Week mgbe ọ dị afọ iri na atọ mezuru mgbe ya na nna ya gara ịzụ ahịa na London. Ọ bụ ezie na ọ na-anọkarị na Cape Town, South Africa, mànà Adeola na-agakwa Lagos na London.",
  "Ọlụ ihe nlereanya Adeola malitere mgbe ọ dị afọ iri na atọ mgbe ọ zutere Alek Wek na Kate Moss ozugbo ụlọ ọrụ London Fashion Week bịanyere aka na ya. N'afọ 2005, o sonyere na asọmpi Nokia Face of Africa ma kemgbe ahụ, ọ na-arụsi ọrụ ike na ihe ngosi mba ụwa. Ewezuga igosi na London Fashion Week, Adeola egosila na izu ejiji ndị ọzọ",
  "Ndị a ma ama n'etiti ha bụ Johannesburg Fashion Week, Mozambique Fashion Week, Cape Town Fashion Week, Arise Fashion Week Lagos na London Fashion Week. Ọ nọrọ ọtụtụ afọ na-eme ihe nlereanya na South Africa tupu ọ nweta nhọpụta Elizabeth Arden na Febụwarị 2014. Ewezuga igosi na izu ejiji dị iche iche, Adeola gosipụtakwara maka ọtụtụ akwụkwọ ejiji dịka Marie Claire, True Love na Fair Lady, Cosmopolitan na Glamour.",
  "N'ịbụ onye Afrịka, Adeola etinyewokwa aka n'ọtụtụ ọrụ ebere na ọrụ mmata",
  "Ihe a ma ama n'etiti ọrụ ebere ya bụ itinye aka ya na \"The Lunchbox Fund\", ọrụ e mere iji nye nri kwa ụbọchị maka ụmụaka ụlọ akwụkwọ na-adịghi ike, na ụmụ mgbei na South Africa",
  "Adeola tinyekwara aka na ọrụ Elizabeth Arden ndị ọzọ dị ka \"Make a Visible Difference\" Campaign."
]