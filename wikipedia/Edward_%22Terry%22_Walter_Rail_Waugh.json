[
  "Edward \"Terry\" Walter Rail Waugh (ubochí irí abụọ na ànó n'ọnwa Jenụwarị 1913 rụo ọnwa ̊ Machị 1966) bụ onye South Africa na-ese ụkpụrụ ụlọ nke a maara màkà inyere aka iweta ụkpụrụ ụlọ nke ógè a na ndịda United States na North Carolina karịsịa site na mmekọrịta ya na School of Design na North Carolina State College (nke bụzi North Carolina State University).",
  "A mụrụ Waugh na Johannesburg, South Africa n'aka ónyé na-ese ụkpụrụ ụlọ Edward Henry Waugh na Elizabeth Creighton Luckie. Waugh banyèrè na Mahadum nke Edinburgh Schools of Engineering and Architecture ebe ọ gụsịrị akwụkwọ na BA na 1935 na MA na 1938. N'afọ sochirinụ, Waugh laghachiri South Africa ebe ya na nna ya na-arụ ọrụ n'okpuru aha Waugh & Waugh.",
  "Mgbè ọ kwagara na United States na 1941, Waugh rụrụ ọrụ dịgasị iche iche gụnyere ónyé na-emepụta ihe màkà Fluor na Los Angeles, ónyé injinia nhazi ụgbọ elu màkà Hughes Aircraft Company, yana dịka ónyé na-ese ihe màkà Columbia Pictures na Hollywood",
  "N'afọ 1944, mgbè ọ natara fellowship na Cranbrook Academy of Art, ọ gụrụ akwụkwọ n'okpuru Eero Saarinen ma rụọ ọrụ na ụlọ ọrụ ya (Saarinen na Swanson)",
  "Ọ meriri na Chicago Herald American International City Plan Competition Grand Prize na 1945, mgbè ahụ ya na George Matsumoto na David Greer bụ ndị mmekọ",
  "Waugh kụziri na Mahadum Kansas ma bụrụ onye isi na ụlọ ọrụ Runnells, Clark, Waugh, na Matsumoto na Kansas City tupu Henry Kamphoefner akpọbata ya ka ọ kụzie na Mahadim Oklahoma na 1948."
]