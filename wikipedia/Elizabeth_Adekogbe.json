[
  "Chief Elizabeth Adekogbe (1919 - 1968)   bụ onye obodo Naijiria, onye ndọrọ ndọrọ ọchịchị,onye ndú oke ụmụ nwanyị  na onye ọchịchị omenala",
  "Ọ bụbu onye isi ndi otu Women's Movement of Nigeria nke dị na Ibadan",
  "N'afọ 1954, otu ahụ gbanwere aha ya zawa Council of Women of Nigeria, bụ nke sonyere Women's Improvement League n'afọ 1959 were bụrụ National Council of Women Societies,  bụ ndị otu mgbagha na ndị otu na-edu ụmụ nwanyị na Naịjirịa.",
  "A mụrụ Adekogbe n’ezinụlọ nke Ijebu-Ife n’afọ 1919",
  "Ọ gụrụ akwụkwọ na St Agnes Catholic Training School nakwazị Yaba College of Technology",
  "N’oge na-adịghị anya ọ banyere ọrụ obodo were bụrụ osote onye isi ndị na-enyocha ọnụahịa n’oge World War II",
  "E hiwere otu Women's Movement na Ibadan n’afọ 1952",
  "Ebumnuche otu a bụ ịdịnotu ụwa niile, ịnabata ụmụ nwanyị na Native Authority councils, nhọpụta nke ndị otu nọ na Western House of Assembly, ị debanye aha ọtụtụ ụmụ agbọghọ n'ụlọ akwụkwọ sekọndrị, mbelata ego isi nwanyị a na-akwụ na njikwa ike nnwekọta ndị ahịa Sịrịa na Lebanọn",
  "Nzukọ a na-esonye na Action Group mgbe ụfọdụ",
  "Kosiladị, naanị ndị ndọrọndọrọ ọchịchị ole na ole ma ọ bụ efu na-etinye ụmụ nwanyị ndị ga-azọ ọkwa ọchịchị na ntụliaka gọọmentị etiti oge ahụ, n'agbanyeghị na ụmụ nwanyị tụnyere nnukwu òkè na ntuli aka n'oge ahụ",
  "Otu ndị inyom dị iche iche a yiri naanị ihe e ji nweta vootu",
  "N’afọ 1953, e nwere nzukọ ụmụ nwanyị n’Abeokuta",
  "Nzukọ ahụ nwere nzukọ ndị isi ndị inyom niile dị na Naijiria",
  "Otu onye ndu ọgbakọ ahụ, Funmilayo Ransome-Kuti, bụ onye nwere ihu ọma n'ebe National Council of Nigeria and the Cameroons (NCNC), kpọrọ ọgbakọ ahụ: Federation of Nigerian Women Society",
  "Kosiladị, e nwere ọgụ echiche dị n’etiti ụmụ nwaanyị abụọ a ma ama n’ọgbakọ ahụ: Adekogbe na Kuti",
  "E meriri Adekogbe, ọ hapụ ọgbakọ ahụ",
  "Mgbe e mesịrị, ọ kwadoro njikọ ndị otu ụmụ nwanyị nke Action Group",
  "Dika onye isi ndi Yoruba ndi nke ya, o jidere aha Iyalaje nke Ikija.",
  "Di ya bụ L.A.G Adekogbe bụ onye ọrụ bekee."
]