[
  "Patricia Olubunmi Foluke Etteh (a mụrụ na 17 August 1953) bụ onye isi oche nke ndị nnọchi anya ụlọ nke Naijiria site na June ruo Ọktọba 2007.",
  "Etteh, onye Yoruba, gara mmụta dika onye ọrụ n'edozi isi na mma",
  "o mechara nweta nzere oka iwu na Mahadum Bukingham na United Kingdom",
  "N'afo 2016 ka ọ banyere  n'otu Ndi oka iwu nke Naijiria.",
  "Etteh na-anọchite ndị Ayedaade/Isokan/Irewole dị na steeti Osun",
  "A họpụtara ya na 1999 dịka onye otu Alliance for Democracy (AD), mana ọ hapuru ha sonye ndi People's Democratic Party (PDP) mgbe ọ na-azọ ọkwa ọzọ na 2003",
  "A họpụtara ya dika onye isi oche nke ndị nnọchi anya ụlọ nke Naijiria na June 2017",
  "Ọ bụ naanị nwanyị nwetụrụ ọnọdụ dị otú a na Naịjirịa.",
  "Na Septemba 2007, a kpooro ya na kọmitii nke ndị omeiwu maka ebubo na o nyere ikike ka e mefu nde narị naịra isii na iri abụọ na asatọ (ihe dị ka nde ise n'ego ndi Amerika) iji rụzigharịa ụlọ obibi ya na nke onye deputị ya, na ịzụrụ ụgbọ-ala gọọmentị iri na abụọ maka ulo ndị omeiwu na Naijeria",
  "Ruo taa, enwetabeghị akwụkwọ iwu n'okwu a.",
  "Ndi PDP gara n’ihu ịkwado Etteh, mana ụfọdụ ndị otu, dị ka Isyaku Ibrahim, kwuru okwu megide omume ya",
  "Onye edemede na agụmakwụkwọ bụ Wole Soyinka so na ndị kpọrọ oku ka ọ hapu ọkwa onye isi ndi oulo omeiwu,  mana onye bụbu onye isi ala na onye otu PDP Olusegun Obasanjo gara n’ihu ịkwado ya",
  "Na October 30, Etteh, na deputị ya gbara arụkwaghịm"
]