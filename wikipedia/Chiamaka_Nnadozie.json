[
  "Chiamaka Cynthia Nnadozie bụ onye ọgba bọọlụ Naịjirịa na-agbara Paris FC bọọlụ na ngalaba egwuregwu nke French Division 1 Féminine league",
  "Nnadozie binyere aka maka klọb Rivers Angels na mbido afọ 2016.",
  "N’afọ 2019 Nnadozie rụrụ nnukwu ọrụ mere ka otu asọmpi Rivers Angels 2019–2020 Season merie NWPL n'asọmpi league ha",
  "Na mkpụrụ ụbọchị iri abụọ na abụọ n'ọnwa nke mbụ (Jenụwarị) n'afọ 2020 o sonyere otu klọb na French aha ya bụ Paris FC na nkwekọrịta ọnwa nke iri na asatọ.",
  "N’oge asọmpi 2018 FIFA U-20 Women's World Cup Nnadozie gbara ụgbọrọ anọ. Mgbe a gbaara Haiti, o nwetara aha nsọpụrụ nke \"Dare to Shine\" maka ezigbo arụmọrụ ya. N'oge na-adịghị anya mgbe asọmpi U-20 gasịrị, ahọpụtakwara ya maka asọmpi 2018 Africa Women Cup of Nations nke afọ 2018 ebe ọ nọdụrụ n'oche maka egwuregwu ise niile, na asọmpi Iko WAFU nke 2019 ọ nọ na goolu maka arụmọrụ Super Falcons dị egwu, wee nweta ọkwa dịka otu n'ime ndị nche atọ na-anọchite anya Super Falcons nke Naijiria na 2019 FIFA Women's World Cupin emere na France",
  "Ọ bụkwa mmemme izizi Nnadozie ghọrọ onye nche bọọlụ nwere ndekọ maka enyeghị gọọlụ na egwuregwu iko mba ụwa mgbe Naịjirịa jiri gọọlụ abụọ merie Korea.",
  "Ka egwuregwu iko mba ụwa mechara, Nnadozie nyekwara ndị Falconets aka rite ọla edo na egwuruegwu mba Afrịka na Morocco mgbe o chekwara penariti atọ n'ịgba bọọlụ ha na Cameroon."
]