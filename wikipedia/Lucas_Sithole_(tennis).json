[
  "Lucas Sithole (a mụrụ n'ụbọchị nke irí atọ n'ọnwa Septemba n'afọ 1986) bụ onye South Africa na-egwu tenis",
  "Ọ na-egwuri egwu na ngalaba Quad nke egwuregwu ahụ",
  "Sithole bụ US Open wheelchair tennis quad champion n'afọ 2013. O ritekwara Australian Open Grand Slam nke afọ 2016 na okpukpu abụọ, ya na David Wagner.",
  "N'ihi na ọ na-efu ọtụtụ ule mgbochi ọgwụ ọjọọ, a kwụsịrị Sithole asọmpi n'etiti ụbọchị irí atọ n'ọnwa Septemba 2019 na ụbọchị iri atọ n'ọnwa Septemba n'afọ 2021.",
  "Lucas Sithole malitere ịsọ mpi n'ihe omume tenis oche nkwagharị mba ụwa n'afọ 2006",
  "N'ọnwa Julaị afọ 2011, o meriri na British Open wheelchair tennis tournament (Super Series) na Nottingham, Great Britain",
  "N'afọ 2013, Sithole meriri US Open Grand Slam",
  "N'ikpeazụ, ọ gbara megide World No 1 David Wagner, ma merie 3–6, 6–4, 6–4.",
  "N'afọ 2017 UNIQLO Wheelchair Doubles Masters, Lucas Sithole na Heath Davidson mechara n'ọkwa nke atọ.",
  "Sithole bụ onye egwuregwu Afrịka izizi meriri Super Series Event ma ọ bụ Grand Slam.",
  "N'afọ 2018, Sithole bụ onye na-esote Dylan Alcott na ihe omume mbụ nke ụmụ nwoke abụọ n'oge 2018 Wimbledon Championship",
  "Sithole bụ onye KwaZulu-Natal. Ọ ghọrọ onye e gbupụrụ ụkwụ ugboro atọ n'afọ 1998 màkà ihe mberede ụgbọ okporo ígwè."
]