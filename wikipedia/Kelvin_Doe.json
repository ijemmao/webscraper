[
  "Kelvin Doe (amụrụ n'abalị iri abụọ na isii n'ọnwa Ọktoba n'afọ 1996, na Freetown, Sierra Leone), nke a makwaara dị ka DJ Focus, bụ onye injinia Sierra Leone.",
  "A maara ya maka ịkụziri onwe ya injinia mgbe ọ dị afọ iri na abụọ ma wuo ụlọ ọrụ redio nke ya na Sierra Leone, ebe ọ na-egwu egwu ma na-agbasa ozi n'okpuru aha \"DJ Focus\"",
  "Ọ bụ otu n'ime ndị ikpeazụ na asọmpi GMin's Innovate Salone idea, nke Doe wuru generator site na ọla",
  "Doe ga-eji iberibe eletriki a tụfuru atụfu mgbe niile iji wuo transmitter, generators, na batrị.",
  "N'ihi ihe ọ rụzuru, ọ natara akwụkwọ ịkpọ òkù na United States ma mesịa bụrụ onye kacha nta isonye na \"Visiting Practitioner's Program\" na MIT.",
  "Doe mechara bụrụ onye na-ekwu okwu na TEDxTeen ma kụziere ụmụ akwụkwọ injinia na Harvard College. Na Mee 2013, Doe bịanyere aka na nkwekọrịta ọrụ anyanwụ $ 100,000 na onye na-ahụ maka ọrụ dị elu nke Canada Sierra WiFi.",
  "O nweela ohere izute ndị isi dị iche iche nke ụwa gụnyere onye bụbu odeakwụkwọ mba US bụ Hillary Clinton, na onye isi ala Ghana, Nana Akufo-Addo",
  "O nwekwara ike ịgwa ndị na-eto eto na Afrịka okwu n'elu ikpo okwu dị iche iche",
  "N'afọ 2016, Kelvin Doe ghọrọ onye otu Board nke Emergency USA, otu nzukọ nwere ọrụ inye nlekọta ahụike na ịwa ahụ n'efu nye ndị agha na ịda ogbenye metụtara.",
  "Doe ugbu a nwere ma na-arụ ọrụ ụlọ ọrụ nke ya K-Doe Tech, Inc, ebe ọ na-emepụta ma na-ere ngwá electronic ndị ahịa.",
  "RadicalMedia dere ihe ndị ọ rụzuru ma gosipụta ya na ọwa YouTube ụlọ ọrụ ha",
  "Mgbe vidiyo ahụ gbasara, CNN, NBC News, na The Huffington Post weghaara akụkọ ahụ. Taa, Doe bụ otu n'ime ndị a na-akwanyere ùgwù [dịka onye?] ndị na-eto eto na-emepụta ihe n'Afrịka."
]