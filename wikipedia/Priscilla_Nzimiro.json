[
  "AdaAda Priscilla Nzimiro (a  mụrụ n'ọnwa April dị n'ụbọchị iri atọ n'afọ 1923 nọrọ wee ruo ọnwa March n'ụbọchị iri abụọ na abụọ n' afọ 1951) bụ dọkịta a zụrụ azụ nke ọma, ezinaaụlọ sitere  n' Oguta nke dị n' Imo State n'oge a",
  "Ọ gara Mahadum nke di na Glasgow ma nweta  Asambodo Bachelor  Digrii maka ọzụzụ dibia oyibo Ọ nwetakwara nzere Bachelor Digrii n'ihe gbasara ịwa afọ nke ndị bekee na akpọ  Surgery (MB ChB) na afọ 1950",
  "Nzimiro  bụ nwanyị mbụ n' Igbo niile ka  gụọ ma nweta ọzụzụ  dịka dọkịta",
  "E kwuru na  Nzimiro nwụrụ ọnwụ ike ka ọ mere otu afọ ọ gụchara akụkwọ ma nweta ọzụzụ dika Dibia oyibo",
  "A mụrụ Priscilla Nzimiro na Port Harcourt , isi obodo Rivers State ugbu a n'ọnwa April dị n'ụbọchị iri atọ n' afọ 1923",
  "Ọ bụ Ada Maazị Richard Nzimiro na nwunye ya Mary Nwametu Onumonu",
  "Ụmụ nwanne ndị ọzọ  bụ Richard, Ifediora na Nnamdi ha niile bụcha  ụmụnwoke",
  "Nna ya so na ndị ndọrọ ndọrọ  ọchịchị",
  "Ọ rụrụ dika Meyọọ nke mbụ nke obodo Port Harcourt site n'afọ 1956 rue mgbe ọ nwụrụ n'afọ 1959",
  "Nne ya, onye ahịa nke bara ọgaranya, na-ere mmanụ nri , nnu na ụfọdụ ihe esi  Europe arụpụta",
  "Mary na Richard Nzimiro hụrịtara onwe ha mgbe Mary  na-aga ụlọ akwụkwọ elementrị na St",
  "Joseph's Girls 'Convent di na Asaba City ma lụọ ya n'afọ 1920 mgbe ọ gụsịrị akwụkwọ",
  "Na 1945, Nzimiro debara aha na Mahadum Glasgow dị na Scotland maka agụmakwụkwọ na ọzụzụ dịka Dibia oyibo y",
  "Ọ gụsịrị akwụkwọ ma nweta MB ChB na 1950 wee ghọọ nwanyị mbụ n'ala Igbo bu  dọkịta",
  "Ka ọnwa March dị mkpụrụ ụbọchị iri abụọ na abụọ n'afọ 1951, Nzimiro nwụrụ na Glasgow Royal Infirmary mgbe ọ dị afọ iri abụọ na asaa",
  "Ọnwụ ya bụ ihe a na atụghị anya tụmadị  ọtụtụ  mmadụ ọkachasị nne na nna ya, ndị ikwu na ibe nakwa ndị enyi ya",
  "Akụkọ emesịrị  nweta na-ekwu na ọnwụ ya maọbụ ihe gburu ya edoghaghị mmadụ anya",
  "Nke a gosiri na ọ nwụghị onwụ Chi ya",
  "E yiri ya na Oguta ka ọnwa April di n'ụbochi iri abụọ na asaa n'afọ  1951",
  "Mgbe Nzimiro nwụsịrị, William Wilberforce Academy (WWA), bụ  otu n'ime ụlọ akwụkwọ abụọ Nne na Nna ya rụrụ n; Oguata n;afọ 1945 gbanwere aha ya zawazie Priscilla Memorial Grammar School",
  "A mere nke a iji kwanyere ya ùgwù na idekọ ihe niile  ọ rụpụtara n' ihe gbasara dibia oyibo",
  "Dika nwanyi dibia nke mbu nke si na mpaghara ya, Nzimiro kpaliri ọtụtụ mụọ ụmụ nwanyi ndị na-eto eto igụ ihe gbasara dibia oyibo"
]