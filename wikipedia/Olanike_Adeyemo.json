[
  "Olanike Kudirat Adeyemo (17 Julaị 1970, Ịbadan, Naijirịa  ) bụ prọfesọ onye Naijirịa nke ahụike anụmanụ ọhaneze  na ọgwụ mgbochi ọrịa na Mahadum Ịbadan",
  "Ọ bụ onye osote onye isi ọchịchị na-ahụ maka nyocha, mwulite ọhụrụ na mmekọrịta pụrụ iche, onye izizi nweta ọrụa na mahadum ahụ",
  "Nchọpụta Olanike lekwasịrị anya n'ọrịa mmiri na anụ ọhịa na  tọgzikọlọji, nchekwa nri (gụnyere nchekwa nri azụ ), ahụike ọha na eze ụwa, <a href=\"./Toxicology mmiri\" rel=\"mw:WikiLink\" data-linkid=\"77\" data-cx=\"{&quot;adapted&quot;:false,&quot;sourceTitle&quot;:{&quot;title&quot;:&quot;Aquatic toxicology&quot;,&quot;thumbnail&quot;:{&quot;source&quot;:&quot;https://upload.wikimedia.org/wikipedia/commons/thumb/4/4c/Sea_urchin_test_method_-_water_pollution_-_EPA.png/80px-Sea_urchin_test_method_-_water_pollution_-_EPA.png&quot;,&quot;width&quot;:80,&quot;height&quot;:51},&quot;pageprops&quot;:{&quot;wikibase_item&quot;:&quot;Q4117900&quot;},&quot;pagelanguage&quot;:&quot;en&quot;},&quot;targetFrom&quot;:&quot;mt&quot;}\" class=\"cx-link\" id=\"mwFg\" title=\"Toxicology mmiri\">tọgzikọlọji</a> mmiri, na ọgwụ anụmanụ mmiri",
  "Adeyemo bu nwanyi mbu na-ahụ maka ahụike anụmanụ a nabatara na African Academy of Sciences na Nigerian Academy of Science",
  "N'afọ 2007, e mere ya Onye otu nke <a href=\"https://en.wikipedia.org/wiki/Eisenhower_Fellowships\" rel=\"mw:ExtLink\" title=\"Eisenhower Fellowships\" class=\"cx-link\" data-linkid=\"83\">Eisenhower Fellowship Program</a>  nakwazị n’afọ 2002,  e mere ya Onye otu nke Leadership for Environment and Development program na UK",
  "N’afọ 2010, e mere ya Onye otu nke African Scientific Institute ( California, USA)  were pụta na mbipụta afọ 2011 nke “Black Achievers in Science and Technology",
  "N’afọ 2011, a họpụtara Adeyemo ka ọ bụrụ ọkachamara n’ihe gbasara ọrịa na tọgzikọlọji na Joint FAO/WHO Expert Committee ( JECFA )",
  "N’afọ 2012, e mere ya Onye otu nke African Academy of Sciences",
  "N’afọ 2016, e mere ya Onye otu nke Nigerian Academy of Science",
  "N'afọ 2019 e mere ya Onye otu World Academy of Sciences maka ọganiihu sayensị na mba ndị na-emepe emepe,  na Onye otu nke Society for Environmental Toxicology and Pollution Mitigation",
  "A mụrụ Adeyemo na Ibadan, Naijirịa n'ụbọchị 17 ọnwa Julaị afọ 1970 nye ezi na ụlọ nke Alhaji Moshood Akanni Salami Baale Ladogan lagoro mmụọ nke Iseyin, Ọyọ Steeti, na Madam Modupeola Aduke Salami nke Ile-Loosare, Igbajo, dị na Ọshụn Steeti",
  "Site n'afọ 1975 rue afọ 1978, Adeyemo gụrụ akwukwo na LEA Primary School, Kigo Road, Kaduna; e mesia, site n'afọ 1979 rue afọ 1981, ọ gụrụ na CAC Primary School, Sango, Ibadan",
  "Ọ gụsịrị ụlọ akwụkwọ sekọndrị na Ahmadiyya Grammar School (nke bụzi Anwar-Ul-Islam Grammar School) na Eleyele, Ibadan; ebe ahụ, o nwetara mpụrara West African Examination Council ya n'afọ 1986",
  "Tupu a nabata ya na Mahadum Ibadan, Adeyemo metụrụ obere ọmụmụ Advanced Level na St Annes School, Molete, Ibadan",
  "O nwetara nzere digirii mbụ ya na Ahụike anụmanụ na Mahadum nke Ibadan n'afọ 1994",
  "O nwetakwara nzere masta na nzere dọktọreti site n'otu madadum ahụ n'afọ 1998 nakwa afọ 2005 n'otu n'otu",
  "Site na Juun afọ 1994 ruo Mee afọ 1995, Adeyemo sonyere na mmemme National Youth Service Corps dị ka onye na-ahụ maka ọgwụgwọ ọrịa anụmanụ na okpuru ọchịchị Safana na Katsina Steeti",
  "Ọ malitere ọrụ agụmakwụkwọ ya dị ka Lekchọra II n'afọ 1999 na Ngalaba Ahụike anụmanụ ọhaneze na Mahadum nke Ibadan mgbe o mechara masta degirii",
  "N’afọ 2002, e buliri ya n’ọkwa nkuzi nke Lekchọra 1 ruo n’afọ 2005 mgbe e mere ya osote prọfesọ",
  "N’afọ 2008 ka e mere ya Asọshiet prọfesọ, ma n'afọ 2011, e buliri ya n’ọkwa Prọfesọ",
  "N’ọnwa Maachị afọ 2017, a hoputara Adeyemo n’ọfịs ọhụụ e meere onye osote onye isi ọchịchị otu na-ahụ maka nyocha, mwulite ọhụrụ na mmekọrịta pụrụ iche",
  "Na mbụ, ọ bụbu onye isi ngalaba Ahụike anụmanụ ọhaneze na Ọgwụ Mgbochi",
  "N’afọ 2020, n’oge ọrịa na-efe bụ COVID-19 na Naịjirịa, a họpụtara Adeyemo ka ọ bụrụ onye isi oche nke ndị Ọchịchị na-ahụ maka mkpocha na Mgbochi nke Ọyọ steeti",
  "Adeyemo bu nwanyi mbu na Naijirịa nọ na ngalaba ọgwụ anụmanụ mmiri",
  "N'ajụjụ ọnụ ya na The Punch, ọ kọwara myiri ọrụ ya dị ka ọrụ ndị nwoke , kọwaa onwe ya dị ka onye na-adịghị ka nwanyị, ma kọwaa na ya na ụmụ nwoke na-adị n'udo",
  "Ọ kọwakwara na ọ rịrị n'ọrụ ya site n'ịrụsi ọrụ ike, na okike enweghị ihe jikọrọ ya na ya",
  "Adeyemo bụ onye otu ọchịchị na Global Young Academy (2013), onye otu African Academy of Sciences 'Commission on Women in Science in Africa (2014-date), onye otu  Mauritius Declaration on Ocean Sciences (2016), onye otu Nigeria Academy of Science Committee on Science Advice in Africa (2019), Expert Group of the High-Level Panel on Building a Sustainable Ocean Economy (2019)",
  "Adeyemo bụkwa onye otu Society of Toxicology, World Aquatic Veterinary Medical Association, Wildlife Disease Association, na Nigerian Academy of Science",
  "N'afọ 2020, e nyere Adeyemo nrite Scientist of the Year by the International Achievements Research Center (IARC). E gosipụtakwara ya na “Women in Science - Inspiring Stories from Africa”, mbipụta nke Network of African Science Academies (NASAC); mbipụta a gosipụtara ụmụ nwanyị 30 sitere na mba 18 nke Afrịka, bụ ndị megoro ọfụma n'ọrụ STEM.",
  "Adeyemo na-alụ   Biodun Adeyemo, onye na-ere ọgwụ, ma ha abụọ nwere ụmụ nwoke atọ na otu nwa nwanyị",
  "O kwuola na ya \"a gọziri agọzi [inwe] di na ụmụ nwere nghọta\"",
  "O nwere mbipụta n'akwụkwọ agụmagụ, nakwa dị ka onye nyocha nye akwụkwọ agụmagụ ndị a ma ama na mba ụwa."
]