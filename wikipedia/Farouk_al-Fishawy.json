[
  "Farouk al-Fishawy (Arabic; 5 Febụwarị 1952 - 25 Julaị 2019) bụ onye Egypt na-eme ihe nkiri na telivishọn. A maara ya maka Al-Mashbouh (1981).",
  "A mụrụ ya dịka Mohamed Farouk al-Fishawy na Sirs El-Layan, Monufia Governorate n'abalị 5 ọnwa February afọ 1952",
  "Ọ bụ otu n'ime ụmụnne ya nwoke atọ na ụmụnne ya nwanyị abụọ. Nna ya nwụrụ mgbe ọ dị afọ iri na otu na nwanne ya nwoke nke okenye Rashad al-Fishawy lekọtara ya ma zụlite ya",
  "Ọ nwetara nzere bachelọ ya na ọgwụ n'ozuzu ma tupu nke ahụ ọ natara nzere bachelụ nke nka na Mahadum Ain Shams.",
  "Ọ malitere ọrụ nka ya n'afọ ndị 1970 ma mee ọtụtụ ihe nkiri na usoro telivishọn",
  "Ọ rụrụ ọrụ na ihe karịrị  nkiri 130, gụnyere al-Qatila (1991), al-Tufan (1985), al-Rasif (1993), Mutarada Fi al-Mamnu (1993), Ghadan Sa'antaqem (1980), Hanafy al-Obaha (1990), La Tasalni Man Ana (1984), Siriyun Lilghaya (1986), Nessa Khalf al-Qodban (1986), Qahwat al-Muaridi (1981), el-Mar'a el-Hadeya (1987), Fatat Israel al-Hade (19999), Makhacitation (1992) na Hebir.",
  "Al-Fishawy lụrụ nwanyị ugboro atọ",
  "Nwunye mbụ ya bụ onye na-eme ihe nkiri Samia al-Alfi, site n'afọ 1972 ruo mgbe ha gbara alụkwaghịm n'afọ 1992",
  "Ha nwere ụmụ nwoke abụọ, Omar na Ahmed. Nwunye ya nke abụọ bụ onye na-eme ihe nkiri Soheir Ramzi; ha lụrụ n'afọ 1992 ma kewaa mgbe afọ ise gasịrị, wee gbaa alụkwaghịm. Nwunye ya nke atọ bụ onye na-abụghị onye a ma ama, Nouran Mansor ma kewaa n'afọ 1998. Ya na onye na-eme ihe nkiri Laila Elwi nwekwara mmekọrịta, mana ọ lụghị ya.",
  "N'abalị 3 ọnwa Ọktoba afọ 2018, Farouk al-Fishawy, mgbe ọ natasịrị ọta site na Alexandria International Film Festival, mara ọkwa na ya nwere kansa.",
  "Al-Fishawy nwụrụ n'ọrịa kansa imeju n'abalị 25 ọnwa Julaị afọ 2019 mgbe ọ dị afọ 67."
]