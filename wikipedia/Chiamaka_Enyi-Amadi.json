[
  "Chiamaka Enyi-Amadi bụ onye Naijiria-Irish na-ede uri, onye edemede, onye ndezi na onye na-eme ihe nkiri.",
  "E bipụtara uri Enyi-Amadi na Architecture Ireland, Poetry International, Poetry Ireland Review, The MASI Journal, RTÉ Poetry Programme, Smithereens Press, The Bohemyth, The Irish Times, na mpịakọta Art of the Glimpse: 100 Irish Short Stories (2020)",
  "Ọ natara 2019 Poetry Ireland Access Cúirt Bursary. N'afọ 2018, ọ bụ ọkà okwu na Dublin Human Rights Festival n'akụkụ Clara Rose Thornton na Farah Elle. Ọ rụrụ ọrụ dị ka akụkụ nke 2019 International Women's Day na Poetry Ireland. Ọ bụ otu n'ime ndị a kpọrọ oku na 2019 Measuring Equality in the Arts Sector conference. The Irish Museum of Modern Art nyere ya ọrụ ide uri atọ na nzaghachi maka ihe ngosi 2019 A Fiction Close to Reality",
  "N'afọ 2019, Enyi-Amadi so Pat Boran dezie otu mpịakọta nke uri, Writing Home: The New Irish Poets, nke gosipụtara uri sitere n'aka ndị na-ede uri kwagara Ireland. Ọ bụ otu n'ime ndị edemede na ndị na-eme ihe nkiri maka emume Nollaig na mBan nke 2020 na Epic, Irish Emigration Museum. Ya na onye na-ede uri na onye na-agụ egwú, Christie Kandiwa, rụkọtara ọrụ na mpempe akwụkwọ akpọrọ SEE x SEA maka Mother Tongues Festival na Febụwarị 2020.",
  "A mụrụ Chiamaka Enyi-Amadi na Lagos, Naijiria, wee kwaga Galway, Ireland mgbe ọ dị afọ 10. Ọ gara Mahadum College Dublin ma gụsịa akwụkwọ na BA na Bekee na nkà ihe ọmụma. Mgbe ọ nọ na UCD, o dezigharịrị ma nye aka na magazin Otwo maka The University Observer"
]