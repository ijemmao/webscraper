[
  "Yewande Adekoya (amụrụ na 20 Jenuwarị 1984), bụ Nwaanyị Naijiria n'eme ọrụ ihe nkiri, onye n’eduzi ihe nkiri, na onye na-emeputa ihe nkiri.",
  "A mụrụ Yewande na Lagos Steeti mana o si Ososa-Ijebu na Ogun Steetị ndịda ọdịda anyanwụ Naijiria. Ọ gara ụlọ akwụkwọ ọta akara na ụlọ akwụkwọ praịmarị Bright star, tupu ọ gaa ụlọ akwụkwọ sekọndrị na Bright Star Comprehensive High School",
  "O nwetara nzere bachelọ (BA) na Mass communications site na Babcock University",
  "Yewande Adekoya lụrụ di muta ụmụ.",
  "Yewande Adekoya bidoro ime ihe nkiri n’afọ 2002 ya na otu ụlọ ihe nkiri bụ Alphabash Music And Theater Group",
  "Ọ depụtara ma mepụta ọrụ mbụ ya na 2006 akpọrọ “Life Secret”",
  "O mepụtala, duzie ma gosipụta n'ọtụtụ ihe nkiri dịka Omo Elemosho, ihe nkiri 2012 nke gosipụtara Bimbo Oshin, Muyiwa Ademola na Yomi Fash-Lanso. Ihe nkiri ahụ natara nhọpụta ise na 10th Africa Movie Academy Awards. A họpụtakwara ya maka \"onye ọhụụ kachasị mma\" na ngalaba Yoruba na 2014 City People Entertainment Awards. N'otu afọ ahụ, ọrụ ya na Kudi Klepto nwetara ya nhọpụta nke nwaanyị ihe nkiri kachasị mma na mmemme 2014 Best of Nollywood Awards. N’ọnwa Disemba afọ 2014, o ritere “onye ga-eme ofuma n'oge n'adighi anya” na mmemme nke Yoruba Movie Academy Awards. Ihe nkiri ya bụ Kurukuru nwetara ya onyinye nsọpụrụ onye ihe nkiri kacha mma na mmemme ihe nkiri nke 2016 ACIA. N’afọ 2017, ihe nkiri ya bụ Iyawo Adedigba nwetara ya onyinye nsọpụrụ ọzọ maka “ihe nkiri kacha mma nke afọ ahụ” na 2017 City People Movie Awards."
]