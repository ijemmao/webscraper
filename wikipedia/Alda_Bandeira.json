[
  "Alda Bandeira Tavares Vaz da Conceição (Amụrụ n'ọnwa Septemba 22, 1949) bụ onye ndọrọ ndọrọ ọchịchị na São Tomé na Príncipe",
  "A mụrụ Bandeira na Santana, São Tomé n'afọ 1949",
  "Nna ya bụ nọọsụ. Ọ gụrụ asụsụ nke oge a na Mahadum Eduardo Mondlane dị na Maputo, Mozambique, nweta MA na asụsụ na akwụkwọ nke oge a site na Mahadim Lisbon, ma mụọ mmekọrịta mba ụwa na Lisbon Instituto Superior de Ciências Sociais e Políticas",
  "Bandeira kụziri na ụlọ akwụkwọ sekọndrị na Maputo na São Tomé n'etiti afọ 1975 ruo afọ 1982.",
  "Bandeira malitere ọrụ ndọrọ ndọrọ ọchịchị ya dị ka onye nduzi nke imekọ ihe ọnụ dị iche iche na Ministry of Foreign Affairs, ọkwá o nwere site n'afọ 1987 ruo afọ 1990",
  "Ọ rụkwara ọrụ dị ka onye nhazi mba maka mmemme US African Development Foundation na São Tomé site na 1988 na 1990. Bandeira bụ otu n'ime ndị guzobere ndị otu Democratic Convergence Party-Reflection Group (PCD-GR), otu mmegide ọha na eze mbụ na mba ahụ. Mgbe mmeri siri ike maka pati ahụ na ntuli aka 1991, Bandeira jere ozi dị ka minista mba ọzọ site na 1991 ruo 1993",
  "Mgbe a họpụtara di ya Norberto Costa Alegre dịka praịm minista, ọ kwụsịrị n'ọkwa ya na gọọmentị iji nọrọ n'oche ya dị ka onye omeiwu ma zere esemokwu ọdịmma."
]