[
  "Cynthia Uwak (a mụrụ n'ụbọchị nke 15 n'ọnwa Julaị nke afọ 1986 n'Akwa Ibom Steeti ) bụ nwaafọ Naịjirịa na-agbara Åland United bọọlụ ugbua na Naisten Liiga na Fịnland.",
  "Ahụmahụ mbụ Cynthia Uwak nwere n'ịgba bọọlụ dụ ya n'ụmụ nwoke n'okporo ámá nke obodo ya",
  "Nne ya kwadoro ya ị chụso ị gba bọọlụ, o were nwee ike ijikọ egwuregwu bọọlụ na agụmakwụkwọ ya",
  "Cynthia Uwak malitere ọrụ klọb ya n'akụkụ KMF ụmụ nwanyị Finnish, ma rụọkwa ọtụtụ ọrụ klọb ya na Scandinavia ma e wezụga nke France na Germany",
  "O so n'òtù Olympique Lyonnais nke meriri na Division 1 Féminine na France n'afọ 2009",
  "Mgbe ọ kwagara n'akụkụ Aland United nke Finnish, o meriri mmeri Naisten Liiga ọzọ n'afọ 2013, bụrụkwa onye kachasị nye goolu n'asọmpi ahụ",
  "Ọ bụkwa onye otu egwu bọọlụ Naịjirịa",
  "Uwak gbara asọmpi 2008 Summer Olympics nakwa 2007 FIFA Women's World Cup.",
  "Ọ soghị ndị otu egwuregwu nke 2010 African Women's Championship na Saụt Afrịka n'ihi mmerụ ahụ",
  "Onye nkuzi Eucharia Uche kwuru n'oge ahụ na nke a agaghị apụta na a ga-ahọpụ ya n'otù 2011 FIFA Women's World Cup n'afọ na-esote",
  "Kaosiladị, mgbe a kpọpụtara ndị otu egwuregwu iko mba ụwa, akpọghị Uwak aha",
  "E nweghi ihe pụrụ iche e kwuru kpatara mwepụ ya, na nkwupụta izugbe na-ekwu \"Onye nchịkwa ahụ a hụrọla ndị egwuregwu nwere ike ịme mba mpako na World Cup na Germany\"",
  "A tụlere ya maka ịlaghachi na otu egwuregwu Naijiria site n'aka onye nchịkwa Florence Omagbemi n'afọ 2016 maka Africa Women Cup of Nations na Kameruun",
  "Onye nkuzi a na-ele nnọchịte ndị otu egwuregwu bọọlụ na-ịgba mbọ iji bulie ohere otu ahụ n'egwuregwu ahụ",
  "Uwak ekwuola okwu megide echiche ahụ na ụmụ nwanyị niile na-agba bọọlụ bụ ndị mmekọ nwanyị na nwanyị ; \"i kwu n'ụmụ nwanyị na-agba bọọlụ bụ nwanyị nwere mmasị na nwanyị bụ ihe mwute",
  "Ị nweghị ike ịkpọ ndị mmadụ aha dị aṅaa dabere n'echiche gị",
  "\""
]