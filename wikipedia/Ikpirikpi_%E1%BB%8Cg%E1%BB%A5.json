[
  "Ikpirikpi ọgụ  bụ egwu na-ewu ewu a na agba n'ọtụtụ ebe na Ọwụwa Anyanwụ Nigeria",
  "Egwu a, ntọnala ya si na obodo Ohafia, ọ bụ ndi dimpka bu akpụ-obi na agba ya igosị ike ha na igba dimkpa na agha na oge gbo",
  "Dika etu esi kọ akụkọ ya, ndị nna nna Ohafia bụ ndị ama- ama dị ka ndị dimkpa na-agha ndị nọ na njikere mgbe niile isonye na agha",
  "Ọdinala ndi agha Ohafia nke bụ otu n'ime njirimara ndi Ọhafia gbadoro ụkwụ na emume ngosị  nke ikpirikpi ogu - omume nke igbupu isi ndi iro emeriri na-agha",
  "Okpukpụ isi mmadu bu ihe akaebe nke nwoke kara obi ma nwe ike",
  "Ọ bụ naanị ndị bu isi lọta agha na-esonye na otu ndị Ogbu-isi ma na-eyi abuba ugo nke bụ akara ika-obi",
  "Ikpirikpi ọgụ nke a na-eji kwa eme mmeme ntụrụ-ụgo mmadu bụ onye isi egwu bu ekete ọkpụkpụ isi mmadu juru (oyaya) na-ebu ụzọ, ọ na ejide nma ọgbu-ada na-aka ma kpụrụ ọmụ nkwu na-ọnụ",
  "Ndi otu ha ndi ọzọ na eji-ngwa ka ndi na-aga ọgụ, na enomi etu esi egbupu mmadu isi ma na agba egwu si na akụrụ-ngwa akwatankwa ma na-egosị na ndi ala Ọhafia ndi agha nwere kara obi"
]