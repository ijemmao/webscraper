[
  "Adiato Djaló Nandigna (amụrụ na ubochi isii na onwa Nọvemba na afo 1958) bụ onye ndọrọ ndọrọ ọchịchị Bissau-Guinean na onye bụbu praịm minista nke Guinea-Bissau",
  "A kwaturu ọchịchị ya na 2012 Guinea-Bissau coup d'état, ndị ọrụ nchekwa jidekwara ya na afo 2013",
  "O mechara laghachi dị ka Minista na-ahụ maka nchekwa na ụlọ ọrụ Praịm Minista Carlos Correia na 2015.",
  "Ka ọ na-erule afọ 2008, Adiato Djaló Nandigna na-eje ozi dị ka Minista na-ahụ maka ọdịbendị, ntorobịa na egwuregwu n'ime gọọmentị Guinea-Bissau.",
  "Ọ bụ onye na-anọchite anya praịm minista nke Guinea-Bissau site na ubochi iri na onwa Febụwarị wee ruo 12 Eprel na afo 2012",
  "Ọ bụ praịm minista mbụ onye bu ya ụzọ họpụtara (n'ihi na onye isi ala na-anọchi anya ya enweghị ike ịhọpụta praịm Minista) yana nwanyị mbụ nọ n'ọfịs ahụ",
  "Ọ rụkwara ọrụ dị ka ọnụ na-ekwuru gọọmentị",
  "Ọ bụbu Minista na-ahụ maka nkwukọrịta n'okpuru Praịm Minista Carlos Gomes Júnior, onye gbara arụkwaghịm n'ọfịs ya iji mee mkpọsa maka ọkwa onye isi ala na-enweghị isi mgbe ọnwụ Malam Bacai Sanhá gasịrị.",
  "A chụpụrụ ya n'ọchịchị, ya na onye isi ala Raimundo Pereira na ndị ọzọ so n'ọkwa gọọmentị. N'oge nnupụisi ahụ, a gbara ya égbè n'onwe ya. Ndị ọrụ nzuzo na nchekwa Guinea-Bissau jidere Nandigna na ubochi nke iri abuo na otu na onwa Nọvemba na afo 2013, nke Guinean Human Rights League katọrọ.",
  "Mgbe ọ ghọsịrị onye ndụmọdụ nke Onye isi ala José Mário Vaz, a họpụtara ya ka ọ bụrụ Minista na-ahụ maka nchekwa n'afọ 2015 n'okpuru onye na-anọchite anya Praịm Minista Carlos Correia. Ọ gara n'ihu n'ọrụ a n'afọ 2016, mgbe ọ kwuru banyere ihe isi ike na-alụso mbubata ọgwụ ọjọọ ọgụ na Bissagos Islands."
]