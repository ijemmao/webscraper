[
  "Maurice Herbert Mugisha, bụ onye nta akụkọ obodo Ugandan, onye mgbasa ozi na onye isi ụlọ ọrụ na-arụ ọrụ dị ka osote onye isi nchịkwa nke ụlọ ọrụ mgbasa ozi gọọmentị, Uganda Broadcasting Corporation (UBC), malite n'ọnwa Ọktoba na afọ 2018.",
  "O nwere nzere Bachelor of Business Administration, nke Makerere University Business School (MUBS) nyere, na Nakawa Division nke Kampala, isi obodo Uganda, n'afọ 2003.",
  "Malite dị ka onye na-akọ akụkọ na afọ 2006, ọ rịgooro n'ọkwa \"Onye isi nke mmepụta akụkọ\", n'oge ọ hapụrụ n'ọnwa Ọktoba afọ 2018",
  "Mgbe ahụ, ụlọ ọrụ mgbasa ozi Uganda were ya n'ọrụ dị ka osote onye isi nchịkwa.",
  "Mugisha lụrụ onye ama ama, Irene Birungi onye bụ onye ọchụnta ego Ugandan, onye mgbasa ozi na onye na-ede akwụkwọ akụkọ nke na-arụ ọrụ dị ka odeakwụkwọ onwe onye maka nchịkwa n'ọfịs onye isi ala nke Uganda, Yoweri Kaguta Museveni, malite na Septemba afọ 2017. Ha bụ nne na nna nke otu nwa nwoke (site na mmekọrịta gara aga n'akụkụ Birungi), na ụmụ nwanyị abụọ ha nwere.",
  "Maurice Mugisha bụ onye nchoputa, ma na-eje ozi dị ka onye nduzi na All Round Consult, ụlọ ọrụ mgbasa ozi na mmekọrịta ọha na eze na mpaghara Bukoto nke Kampala, isi obodo Uganda."
]