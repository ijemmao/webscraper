[
  "Chukwuebuka Cornnell Enekwechi (amuru n'ụbọchị iri abụọ na asatọ nke ọnwa Jenuarị afọ 1993, na Queens, New York ) bu onye Naijiria- Amerika na-eme egwuregwu egwu na ama egwuregwu, ọpụrụ iche na mmemme ịtụ ihe",
  "Ọ na-asọ mpi mba ụwa n'aha Naịjirịa",
  "Ọ bụ onye mmeri ọla ọcha nke egwuregwu Commonwealth nke afọ 2018 na onye mmeri Africa na-achị achị n'agba mmemme egwuregwu shotput",
  "Ọ bụkwa onye mmeri egwuregwu mba Afrịka nke afọ 2019 na onye mmeri na-achị achị nke National Sports Festival nke Naijiria",
  "Nne na nna ya bụ Christian na Christiana Enekwechi bụ ndị Naijiria si Anambra na Imo steeti n'otu n'otu",
  "O nwere ụmụnne atọ",
  "Enekwechi na-arụkwa ọrụ dị ka onye nkuzi nke ụlọ akwụkwọ sekọndrị West Lafayette",
  "Dịka ọ na-asọ mpi n'aha Mahadum Purdue, ọ tụpụrụ ogbunigwe, discus , hama na ibu",
  "Ọ gbara ọsọ na asọmpi NCAA nke 2016 na ogbunigwe na- onye nke isii na hama n'otu ụbọchị ahụ",
  "Ọ bụ onye mmeri nke mmadụ iri dị elu n'ịtụ hama nke afọ 2014 na 2015  yana onye egwuregwu nke afọ 2015",
  "Mgbe ọ nọ na Ụlọ akwụkwọ sekọndịrị nke Francis Lewis, ọ meriri asọmpi obodo ugboro abụọ,  ma bụrụ onye mmeri nke asọmpi ndị ntorobịa USATF nke afọ 2012",
  "Enekwechi tụrụ ihe karịrị mita iri abụọ na egwuruegwu shot put nke mbụ n'afọ 2016",
  "Ọ meriri aha mba mbụ ya na asọmpi Naijiria nke afọ 2016 na Sapele na anya nke mita 19.60",
  "Ọ chụpụrụ agbapụ iru eru n'egwuregwu Olympic tinye akara nke mita 20.50 mana ọ jisiri ike nweta naanị  mita 20.45 bụ ọkacha mma n'afọ ahụ",
  "Ọ bụ n'afọ 2017 ka ọ nọchitere anya Naịjirịa na mba ụwa",
  "Na Asọmpi mba ụwa London , ọ pụtaghị na agba nke iru eru",
  "Ọ nọchikwara anya Naịjirịa na asọmpi ime ụlọ nke ụwa nke afọ 2018",
  "Afọ 2018 bụ afọ pụrụ iche na ndụ Enekwechi",
  "N'egwuregwu Gold Coast Commonwealth, ọ meriri ihe nrite ọla ọcha n'azụ Tom Walsh jiri ịtụ mita 21.14",
  "N'oge ahụ, nke a bụ ọ kacha mma nke onwe ya",
  "Enekwechi gakwara n'ihu nweta mmeri n'asọmpi Afrịka  n'Asaba n'ime afọ ahu",
  "Akara mmeri ya nke mita 21.08 bụ ndekọ nke asọmpi Africa",
  "Dị ka onye mmeri nke Africa a họpụtara ya ka ọ nọchite anya Africa na iko kọntinent Ostrava",
  "N'ọnwa Disemba nke afọ 2018, o meriri ma shot put na hamma n'ememme egwuregwu mba nke iri na itoolu na Abuja",
  "O debere ndekọ ememme egwuregwu mba nke mita 20.36 iji merie agbapụ ahụ",
  "Ọ malitere oge egwuregwu nke èzí ya n'afọ 2019 site na iji egwuregwu shotput tinye ọ kacha mma onwe nke mita 21.28 na òkù Taylor George Glass",
  "Akara a nọgidere bụrụ otu n'ime ihe iri kachasị elu n'ụwa ruo mgbe ọ mere karịa ya na Grande Premio Brasil Caixa de Atletismo nzukọ ịma aka mba ụwa",
  "O debere ndekọ Naijiria ọhụrụ nke mita 21.77  iji merie mmemme ahụ",
  "Ndekọ a mere ka ndekọ gara aga Stephen Mozia nwere nke bụ mita 21.76.    Enekwechi nọchitere anya Naijiria na egwuregwu mba Afrịka nke afọ 2019",
  "N'ịbanye n'asọmpi ahụ, ọ mere ka ndekọ obodo ya dịkwuo mma site na ịtụba mita 21.80 ma obere ihe karịrị otu izu tupu egwuregwu ahụ",
  "N'igosi nguzosi ike dị egwu, ọ meriri emume ahụ site n'itụ mita 21.48, nke bụkwa ndekọ egwuregwu Afrịka",
  "Nke a mere ka ọ bụrụ onye ikom Naijiria nke atọ meriri asọmpi n'asọmpi egwuregwu mba Afrịka",
  "Ọ ga-anọchi anya Naịjirịa na asọmpi mba ụwa nke afọ 2019 na Doha",
  "N'ịbanye n'asọmpi, ọ ka nọ n'ọkwa nke iri kacha elu n'ụwa.",
  "N'èzí",
  "Ime ụlọ",
  "Àtụ:Footer African Champions men's shot putÀtụ:Footer All-Africa Champions Shot Put Men"
]