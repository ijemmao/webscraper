[
  "Rebecca Naa Dedei Aryeetey (1923 – 22 June 1961) nke a makwaara dị ka Dedei Ashikishan bụ nwanyị ọchụnta ego Ghana, onye ndọrọ ndọrọ ọchịchị na onye na-akwado nwanyị",
  "A maara ya nke ọma maka azụmahịa ntụ ọka ya na Accra",
  "Ọ bụkwa nwanyị nọ na mkpụrụ ego Pesewas iri ise nke Ghana",
  "A mụrụ Rebeca Naa Dedei na 1923, na Osu o wee tolite na James Town, Accra",
  "Nne ya bu onye Ga Asere ebe nna ya bụ onye Osu.",
  "Mgbe ọ gụsịrị akwụkwọ praịmarị, Naa Dei banyere azụmahịa ntụ ọka",
  "Ọ ghọrọ ọgaranya na onye nwere mmetụta site na azụmahịa ntụ ọka ya nke mere ka ọ bụrụ 'Ashikishan', okwu Ga nke pụtara ntụ ọka",
  "A maara ya dị ka onye isi n'ahụ maka ihe gbasara ego nke pati CPP mgbe ahụ ma duru ihe omume ụmụ nwanyị CPP n'ụlọ ya na Kokomlemle - Accra",
  "Dịka onye ndọrọndọrọ ọchịchị nke CPP, ọ ma kwadoro Nkrumah na pati CPP  wee rụọ nnukwu ọrụ n'oge Ghana Ghana na-agba mgba iji nweta nnwere onwe",
  "O nyere Nkrumah ego ka o nweta oche kansụl omebe iwu Ashiedu Keteke nke mere ka ọ bụrụ onye isi ala Ghana mbụ",
  "Ịbịaru Nkrumah nso mere ya ka ọ bụrụ onye iro nke otu ndọrọndọrọ ọchịchị nke ekwuru na ọ bu ya mere ka ọ nwụọ n'oge",
  "Ọ nwụrụ n'ụzọ dị mwute n'ọgbakọ CPP na Ho na 22nd June 1961 mgbe ọ dị afọ 38",
  "E boro ebubo na ndị ndọrọ ndọrọ ọchịchị na ndị na-ahụ maka nkwado nwanyị bụ ndị enyere ihe na-egbu egbu n'ọgbakọ ahụ mgbe ha ṅụchara tii dị ọkụ ọ malitere mewe mkpesa maka afọ mgbu",
  "Ụgbọ ala abụọ nke Harry Sawyer butere na Accra bụ aha ya 'Auntie Dedei', o nwekwara ihe oyiyi ya na stampụ mba yana na mkpụrụ ego pesewa iri ise nke Ghana, ha niile na-asọpụrụ ya"
]