[
  "Catherine Constantinides (amụrụ n'ọnwa Ọgọstụ 27, 1982) bụ onye ndu echiche South Africa, onye na-ahụ maka gburugburu ebe obibi lekwasịrị anya na mgbanwe ihu igwe, nchekwa nri na mmiri na njikwa mkpofu, onye ọchụnta ego, onye na-akwado ikpe ziri ezi na onye na-agbachitere ikike mmadụ.",
  "Constantinides hiwere azụmahịa mbụ ya, SA Fusion, ụlọ ọrụ mmekọrịta mmadụ na ibe ya, mgbe ọ dị afọ iri na isii",
  "O tinyere aka na mmeghe nke echiche Miss Earth na South Africa ma bụrụ onye e kpunyere okpueze nke Miss Earth South Africa mbụ na 2003. Ọ na-eje ozi ugbu a dị ka onye nduzi nke Miss Earth South Africa",
  "Constantinides na Nelson Mandela ṅụrụ tii n'afọ 2003, mgbe ọ dị afọ iri abụọ na otu",
  "O kwuru na mmemme Gratitude200K: \"Ọ bụ nnukwu ohere mgbe m gbara afọ iri abụọ na otu ịnata òkù site n'aka ya, ka mụ na ya ñụkọọ tii, tupu m gaa Miss Earth mba ụwa n'afọ 2003",
  "\"",
  "Constantinides bụ onye so wee guzobe Generation Earth, otu ndị ntorobịa na-eduzi, maka gburugburu ebe obibi.",
  "N'ime afọ 2013 Constantinides bụ onye kacha nta n'ime ndị Afrịka iri abụọ aha ha pụtara na Achịbishọp Tutu Leadership Fellow.",
  "Constantinides edeela akwụkwọ maka Huffington Post banyere ndọrọ ndọrọ ọchịchị mgbanwe ihu igwe na ọnọdụ dị na Western Sahara",
  "Ọ bụ onye na-akatọ omume nke gọọmentị Morocco na Western Sahara, na-akọwa ókèala ahụ dị ka \"obodo ikpeazụ fọdụrụ na Africa\"",
  "O kwuru banyere Western Sahara dị ka \"ala Afrịka nọ n'ala ọzọ, ihe kpatara ya na ndị mmadụ chefuru echefu\".",
  "Na Mee 2016 a họpụtara Constantinides dị ka otu n'ime Mandela Washington Fellows dị ka otu onye so na Young African Leaders Initiative; atụmatụ nke United States Department of State.",
  "Constantinides natara South African Young Woman Entrepreneur Award for Women Empowerment n'afọ 2012",
  "A na-asọpụrụkwa ya na South African Youth Entrepreneur award na South African Premier Business Awards.",
  "N'afọ 2015, e tinyere Constantinides na ọrụ '21 Icons Project', ọrụ nke na-eme ememe \"mmezu mmadụ site na foto, ihe nkiri na akụkọ\".",
  "The Mail & Guardian depụtara Constantinides dị ka otu n'ime mmadụ narị abụọ ndị na-eto eto na South Africa n'afọ 2014.",
  "A nabatara Constantinides na Ubuntu Youth Diplomacy Award na 2016 na mmemme nke Mịnịsta na-ahụ maka mmekọrịta mba ụwa na mmekorita, Maite Nkoana-Mashabane kwadoro. N'ịnata ihe nrite ahụ Constantinides kwuru \"Enwere m obi ụtọ na m ga-efegharị ọkọlọtọ anyị elu ma ga-anọgide na-abụ onye nnọchi anya mba anyị na ihe ndị dị m nso n'obi, dịka anyị na-ewu South Africa na Africa, anyị kwenyere na ọ ga-ekwe omume",
  "\""
]