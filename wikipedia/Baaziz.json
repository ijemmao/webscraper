[
  "Baaziz, aha egwu nke Abdelaziz Bekhti, (amụrụ na 1963 na Cherchell, n'ebe ugwu Algeria) bụ onye na-agụ egwu na onye na-ede egwu na Algeria.",
  "N'agbanyeghi na ọ bi na France, Baaziz bụ otu n'ime ndị na-agụ egwú na ndị na-ede egwú na Algeria. Baaziz bu ụzọ dọta uche ọha na egwu izizi ya na 1989, \"ya Hasrah kikount Esseghir\" (Mgbe m ka bu nwatakịrị), nke o dabeere na abụ nke Rachid Ksentini",
  "N'ihe ka ukwuu n'ọrụ ya, a machibidoro ya iwu ka ọ ghara igu egwu ya na redio na TV Algeria. Otú ọ dị, egwu ya kachasị mma, \"Algeria My Love,\" mere ka onye isi ala Bouteflika mara ya nke ọma. Otú ọ dị, nnabata nke gọọmentị Algeria dị mkpụmkpụ",
  "Mkpebi ya ịme abụ na-akatọ ndị ọchịagha Algeria, \"Waili Waili,\" na ihe ngosi telivishọn na-agbasa ozi n'agbanyeghị ịdọ aka ná ntị mere ka a katọọ ya. Ọ bụ ezie na ọ bụ onye oge nke ndị egwu dịka Cheb Hasni, Cheba Djanet, Khaled na Faudel, Baaziz abụghị onye na-agụ egwu Raï.",
  "N'afọ 2008, Baaziz kwupụtara ebumnuche ya iguzo na ntuli aka onye isi ala Algeria na-abịanụ. Otú ọ dị, nnọchiteanya ahụ emeghị ma ọ mara ọkwa na ọ gaghị akwado onye ọ bụla n'ime ndị na-azọ ọkwa."
]