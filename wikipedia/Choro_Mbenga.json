[
  "Choro Mbenga bụ onye Gambia na-azụ bọọlụ na onye bụbu onye egwuregwu, onye bụ onye njikwa nke otu Gambia Red Scorpions FC [de], na onye na-enyere onye nchịkwa nke otu egwuregwu bọọlụ ụmụ nwanyị nke Gambia aka.",
  "Nwanne Choro Mbenga bụ Des Samba bụ onye nkuzi na onye njikwa na Red Scorpions FC [de], ma mesịa bụrụ onye isi bọọlụ ụmụ nwanyị maka Gambia Football Association (nke bụ Gambia Football Federation ugbu a) maka oge abụọ na-abụghị n'usoro.",
  "Mbenga gbara bọọlụ maka otu Gambia Red Scorpions FC dị ka onye na-edebe goolu. N'afọ 2011, Mbenga kwadoro usoro nkuzi bọọlụ ụmụ nwanyị nke Confederation of African Football na Addis Ababa, Ethiopia. Site na afọ 2014 ruo 15, ọ bụ onye nhazi bọọlụ ụmụ nwanyị nke Gambia Football Federation. Mgbe ọ nọ n'ọrụ ahụ, ọ haziri mmemme bọọlụ ụmụ nwanyị mbụ na Gambia, maka ụmụ agbọghọ dị n'agbata afọ 6 na 12 na Yundum.",
  "Mbenga rụrụ ọrụ dị ka onye isi nchịkwa nke Red Scorpions FC, yana dịka onye na-enyere onye nchịkwa nke otu egwuregwu bọọlụ ụmụ nwanyị nke Gambia aka, na otu egwuregwu bọlụ ụmụ nwanyị na-erubeghị afọ iri na asaa nke Gambia. Ọ bụ naanị nwanyị Gambia nwere ikikere FIFA B. O duuru Red Scorpians gaa n'ọnọdụ nke abụọ na 2009 Division One League Championship. N'afọ 2016, a kwụsịtụrụ Mbenga na onye na-enyere ya aka Dodou Faye maka ịwakpo onye nnọchiteanya. Ọ bụ onye nkuzi nke onye na-agba bọọlụ Gambia na Red Scorpians Fatim Jawara, onye nwụrụ na afọ 2016 mgbe ọ nwara ịgafe Oké Osimiri Mediterenian. Mbenga duziri Red Scorpions na afọ 2019 Division One League Championship."
]