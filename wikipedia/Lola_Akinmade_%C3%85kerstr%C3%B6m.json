[
  "Lola Akinmade Åkerström bụ onye Naijirịa na-ese foto na onye na-ede njem nke bi na Stockholm, Sweden. Ọ bụ onye isi nchịkọta akụkọ maka Slow Travel Stockholm",
  "E gosipụtara ọrụ ya na National Geographic Traveler, BBC, na CNN, n'etiti akwụkwọ ndị ọzọ. Ọ gụrụ Geography Information System (GIS) na Mahadum Maryland.",
  "Ọ malitere ndụ ya n'oge ọ bụ nwata na Lagos n'ebe ndịda ọdịda anyanwụ Naijirịa, ebe ọ gụsịrị akwụkwọ n'oge mbụ ya tupu ọ kwaga United States mgbe ọ dị afọ iri na ise. O nwetara nzere masta na Information System na Mahadum Maryland Mgbe ọ dị afọ 19, a nabatara ya na Mahadum Oxford dị na England mana ọ nweghị ike ịchụso ya n'ihi ego",
  "N'afọ 2006, Åkerström na di ya kwagara Sweden.",
  "Åkerström malitere ọrụ ya dị ka onye nta akụkọ na Eco-Challenge Ọ rụrụ ọrụ afọ iri na abụọ dị ka onye mmepe GIS tupu ọ ghọọ onye na-ese foto",
  "N'etiti afọ 2006 na 2007, ọ sonyeere Matador Network ma rụọ ọrụ dị ka onye nchịkọta akụkọ. N'ọnwa Ọktoba afọ 2009 ọ gbara arụkwaghịm n'ọrụ ya na GIS ụwa iji chụsoo mmasị ya. Na Juunị 2011, Åkerström sonyere na mmemme nhọpụta nke Quark Expeditions haziri iji họrọ onye edemede ga-aga North Pole maka ọrụ nke idepụta gburugburu ebe obibi ya. N'afọ 2012 o sonyere na asọmpi njem na Fiji, ebe ọ malitere ijikọta njem ya, foto na nkà edemede. N'afọ 2016, ọ gara Ịtali ịga Unesco World Heritage Sites nke Sabbioneta na Mantua maka nyocha."
]