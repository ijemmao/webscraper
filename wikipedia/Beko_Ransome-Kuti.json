[
  "Dr",
  "Bekolari Ransome-Kuti (2 Ọgọst 1940 – 10 Febrụwarị 2006) bụ dọkịta Naijiria mara maka ọrụ ya dịka onye na-akwado ikike mmadụ.",
  "A mụrụ Ransome-Kuti na Abeokuta, Nigeria",
  "Nne ya Funmilayo Ransome-Kuti megidere ụtụ na-enweghị isi nke ndị ọchịchị Briten na-ana ụmụ nwanyị",
  "O nyere aka kparịta ụka maka nnwere onwe nke Naijiria na Briten na-ekwu na ọ bụ nwanyị Naijria mbụ na-anya ụgbọ ala",
  "Nna ya Oludotun Ransome-Kuti bụ onye ụkọchukwu Anglịkan na onye nchoputa nke Nigeria Union of Teachers",
  "Otu n'ime ụmụnne ya, Fela Kuti, bụ onye na-egwu egwu na onye na -eme ihe ike nke tọrọ ntọala Afrobeat ; onye ozo, Olikoye Ransome-Kuti, bu kwa onye dibia bekee na onye na- akwalite AIDS",
  "Nwa Beko, Enitan, bụ onye isi ndị agha Naijiria na-eje ozi bụbu onye ọchịagha nke Multinational Joint Task Force",
  "Ransome-Kuti gara Abeokuta Grammar School, Coventry Technical College, na Mahadum Manchester, ebe ọ ghọrọ dọkịta ahụike",
  "Ransome-Kuti lọghachiri na Naijiria n'afọ 1963 ka o nwetara akara ugo mmụta ya",
  "Ihe mere n'afọ 1977 metụrụ ya n'ahụ́ mgbe ndị agha nọ n'okpuru ọchịchị ndị agha TY Danjuma wakporo ụlọ oriri na ọṅụṅụ nwanne ya nwoke bụ Fela Kuti , mebisie ụlọ ọgwụ ya ma gbuo nne ya",
  "Ọ ghọrọ onye isi oche nke ngalaba na-ahụ maka ahụike Nigeria na Lagos na onye osote ya nke mba, na-akwado maka enweghị ọgwụ n' ụlọ ọgwụ.",
  "N'afọ 1984, gọọmentị General Muhammadu Buhari nwụchiri Fela ma tụọ ya mkpọrọ afọ iri",
  "A tụrụ Ransome-Kuti mkpọrọ, machigidekwa òtù ahụike ya iwu",
  "A tọhapụrụ ya n'afọ 1985 mgbe Ọchịagha Ibrahim Babangida chụpụrụ Buhari; Babangida kpọziri ya ka o sonye na ọchịchị",
  "Ransome-Kuti nyere aka guzobe otu mbụ na-ahụ maka ihe ndị ruuru mmadụ na Naijiria, Mgbasa Ozi Maka Ọchịchị Democracy, nke na 1993 megidere ọchịchị aka ike nke General Sani Abacha",
  "N’afọ 1995, otu ụlọ ikpe ndị agha mara ya ikpe n’ụlọ mkpọrọ maka iweta ikpe njakịrị nke Olusegun Obasanjo na ntị ụwa",
  "Amnesty International nabatara ya dị ka onye mkpọrọ nke akọ na uche  wee tọhapụ ya na 1998 ka Sani Abacha nwụsịrị",
  "Ransome-Kuti bụ onye otu kọleji West African College of Physicians and Surgeons, onye isi na kọmitii na akwado ikike mmadụ na British Commonwealth, onye isi oche kọmitii maka Defence of Human Rights na onye isi oche nke Center maka Constitutional Governance",
  "Ransome-Kuti nwụrụ site na nsogbu nke ọrịa kansa akpa ume na 10 February 2006, ọ dị afọ 65, na ihe dịka 11:20 nke abali na Lagos University Teaching Hospital, Idi-Araba, Lagos, Nigeria",
  "Gọọmenti steeti ji ihe oyiyi kwanyere ya ugwu n'afọ 2010  na ogige ntụrụndụ, ogige Beko Ransome-Kuti, bụ nke a kpọrọ aha ya na nsọpụrụ ya."
]