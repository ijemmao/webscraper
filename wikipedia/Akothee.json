[
  "Esther Akoth (amụrụ na 8 Eprel 1983), nke a maara nke ọma dị ka Akothee, bụ onye egwu na onye ọchụnta ego Kenya. Ọ bụ onye guzobere Akothee Safaris, ụlọ ọrụ njem nleta nke dị na Kenya, Akothee Foundation, otu na-arụ ọrụ ebere, na Aknotela na Akothee Homes, azụmahịa ụlọ.",
  "A mụrụ Akoth na 1983 na Kisumu County, ọ bụ nwa nwanyị nke nna onye nchịkwa na nne onye ndọrọ ndọrọ ọchịchị, o toro na Migori County. Ọ gara ụlọ akwụkwọ sekọndrị ụmụ nwanyị Nyabisawa, mana ọ hapụrụ mgbe ọ dị afọ iri na anọ ka ya na di ya gbapụ.",
  "Ọrụ egwu Akoth malitere n'afọ 2008. Kemgbe ahụ, ọ wepụtala egwu ọ gụrụ naanị ya nakwa ndị o gụrụ na mmekorita ya na ndị ọzọ na-eti egwu nke gụnyere Diamond Platnumz",
  "Egwú ndị ọ wepụtara gụnyere \"Oyoyo\" nke gosipụtara MC Galaxy, \"Give It To Me\" nke gosiputara Flavour, \"Sweet Love\" nke gosiputara Diamond Platnumz, \"Benefactor\", \"Yuko Moyoni\", \"New Dance\" nke gosiputsara Oc, \"Osilliation\", \"Nimechoka\", \"Pashe\", \"Katika\", \"Djele Djele\", \"Shengerera\", \"Mama Bougerie\", na \"Tuchechecheche\"",
  "Na Machị 2020, Akoth wepụtara \"Mwitu asa\", abụ edere ma bụọ n'asụsụ Kamba.",
  "O ritere ọtụtụ ihe nrite, gụnyere \"Best Female Artist (East Africa) \" na African Muzik Magazine Awards na 2016 na 2019, \"Best Video\" na African Muzin Magazine Awards na 2016, na \"Best Fadies Artist\" na African Entertainment Awards USA.",
  "Akoth nwere ihe karịrị otu nde ndị na-eso ụzọ na Instagram, ọ bụkwa ugbu a onye nke iri na otu kachasị soro ndị ama ama n'Ebe Ọwụwa Anyanwụ Afrịka.",
  "Akoth guzobere Akothee Safaris, ụlọ ọrụ njem nke dị na Nairobi, Kenya, ma họpụta nwa ya nwanyị dị ka onye nduzi ụlọ ọrụ ahụ. O guzobekwara ọrụ ebere a na-akpọ Akothee Foundation, ma na-elekọta ụlọ ọrụ na-ere ụlọ na ala, Aknotela na Akothee Homes.",
  "Akoth nwere ụmụ ise, ụmụ nwanyị atọ na ụmụ nwoke abụọ. O nwere ụlọ na Mombasa, Migori County, na Zurich."
]