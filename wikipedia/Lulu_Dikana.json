[
  "Lungisa Dikana, (amụrụ n'abalị iri na asatọ nke ọnwa Disemba afọ 1978 ruo abali ato nke ọnwa Disemba afọ 2014), bụ onye South Africa na-edekọ egwu na onye na-eti egwu. Ọrụ egwu ya pụtara ìhè n'afọ 2008 mgbe ewepụtara abọm mbụ ya bụ My Diary, My Thoughts",
  "Ọ nwụrụ n'abalị atọ nke ọnwa Disemba afọ 2014 mgbe ọ rịachara obere ọrịa.",
  "A mụrụ ya n'ime ezinụlọ egwu na Kwazakhele, obere obodo dị na Eastern Cape, Port Elizabeth, Lulu malitere ịbụ abụ dị ka onye ukwe na chọọchị ya mgbe ọ dị afọ iri na ise. Nna ya, Vuyiselie Dikana bụ onye na-akụ egwu maka otu egwu a maara dị ka \"Black Slave and the Flamingo\"",
  "Ọ bụ onye gụrụ akwụkwọ na Mahadum Fort Hare ebe ọ gụrụ gbasara Iwu, Lulu wepụtara abọm mbụ ya nke akpọrọ My Diary, My Thoughts n'afọ 2008 nke onye na-emepụta egwu amụrụ na Naijiria bụ Wilson Joel mepụtara  Abọm ahụ nwere egwu kporo ọkụ bụ dịka \"Real Love\" na \"Life and Death\".",
  "N'osusu ihe ịga nke ọma nke abọm mbụ ya, Lulu malitere ịrụ ọrụ na abọm nke abụọ ya This Is the Life",
  "E wepụtara abọm ahụ n'afọ 2011 wee gaa n'ihu ịhọpụta ya na ngalaba atọ n'agọ 2013 Metro FM Music Awards na \"Best R&B / Soul / Reggae Album\" na 19th South African Music Awards. N'ọnwa Ọktọba afọ 2014, ọ wepụtara I Came To Love, abọm studio ya nke atọ nke mere ka ọ nweta ọkwa nhọpụta atọ na 21st South African Music Awards",
  "N'afọ 2009, a chọpụtara na Lulu nwere perforation oesophageal ma mee ịwa ahụ oesophagus ugboro ise. N'abalị atọ nke ọnwa Disemba afọ 2014, ọ nwụrụ n'ụlọ ọgwụ na South Africa mgbe ọ rịachara obere ọrịa.",
  "Ruo mgbe ọ nwụrụ, Lulu bụ Onye maara Kraịst mere ncheghari ma raara onwe ya nye Chineke",
  "Ọ na-etinye aka n'ọrụ Chineke ma were ịga ụka dị ka ihe dị mkpa.  Ọ bụ nwanne nwanyị tọrọ Zonke, onye South Africa na-agụ egwu na onye na-emepụta ihe ndekọ. O nwere nwa nwoke tupu ọnwụ ya."
]